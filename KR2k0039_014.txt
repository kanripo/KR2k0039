# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.465943
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷十四目録
<pb:KR2k0039_WYG_014-1a>¶
欽定四庫全書¶
欽定皇輿西域圖志卷十四目録¶
　疆域七(天山南路一/)¶
　　闢展屬¶
　　　闢展¶
　　　塔呼¶
　　　納呼¶
　　　齊克塔木¶
<pb:KR2k0039_WYG_014-1b>¶
　　　特斯¶
　　　特庫斯¶
　　　洪¶
　　　楚輝¶
　　　色爾啟布¶
　　　魯克察克¶
　　　洋赫¶
　　　哈喇和卓¶
<pb:KR2k0039_WYG_014-2a>¶
　　　阿斯塔克¶
　　　玉門口¶
　　　勒木丕¶
　　　土爾畨¶
　　　招哈和屯¶
　　　雅木什¶
　　　安濟彦¶
　　　布干¶
<pb:KR2k0039_WYG_014-2b>¶
　　　托克三¶
　　　伊拉里克¶
　　　連木齊木¶
　　　雅圖庫¶
　　　罕都¶
　　　蘇巴什¶
　　　森尼木¶
　　　汗和羅¶
<pb:KR2k0039_WYG_014-3a>¶
　　　穆圖拉克¶
　　　布拉里克¶
　¶
　¶
　¶
　¶
　¶
　¶
<pb:KR2k0039_WYG_014-3b>¶
　¶
　¶
　¶
　¶
　¶
　¶
　¶
欽定皇輿西域圖志卷十四目録¶
#+PROPERTY: JUAN 卷十四
<pb:KR2k0039_WYG_014-4a>¶
欽定四庫全書¶
欽定皇輿西域圖志卷十四¶
　疆域七¶
　　天山南路一¶
　闢展屬　東至塔呼接安西北路哈密界西至伊拉¶
　　里克接哈喇沙爾界南至大磧北至博克達鄂拉¶
　　接安西北路迪化州界¶
　闢展¶
<pb:KR2k0039_WYG_014-4b>¶
　　闢展在鎮西府城西六百里距京師八千一百一¶
　　十里北望天山西北倚金嶺南臨沙山一望沙磧¶
　　傍崖為城周里許民居鱗接商賈輻輳城東八里¶
　　有湖曰東湖饒蒲葦可蓄牧有屯田(見屯/政門)乾隆二¶
　　十一年十一月將軍和起追擒叛賊巴雅爾至此¶
　　公額敏和卓以兵四百及莽噶里克呢嗎扎哈沁¶
　　諸部兵來㑹莽噶里克呢嗎兵叛夜掠和起營和¶
　　起背腹受敵被創數處顧其部兵努固徳彰金布¶
<pb:KR2k0039_WYG_014-5a>¶
　　云我今力竭必死此地㧞所戴翎命持繳巴爾庫¶
　　勒㕘贊大臣營努固徳曰偕將軍力戰突出即免¶
　　矣起曰身為大臣不能擒叛賊反逃死乎努固徳¶
　　等行乃死叛賊等尋即擒誅闢展復定設兵駐防¶
　　為囘部東境門戸云¶
　︹漢書西域傳︺武帝天漢二年以匈奴降者介和王¶
　　為開陵侯擊車師匈奴救之漢兵引去征和四年¶
　　遣開陵侯將樓蘭尉犁危須兵共圍車師車師王¶
<pb:KR2k0039_WYG_014-5b>¶
　　降服地節二年遣侍郎鄭吉校尉司馬憙擊車師¶
　　破之匈奴聞車師降漢攻車師車師王奔烏孫詔¶
　　田渠犁及車師積穀以安西國車師王之走烏孫¶
　　也烏孫留不遣遣使上書願留車師王傋國有急¶
　　可從西道以撃匈奴漢許之於是召故車師太子¶
　　軍宿于焉耆立以為王徙居渠犁遂以故地與匈¶
　　奴¶
　　︹後漢書西域傳︺和帝永元三年復置戊巳校尉領¶
<pb:KR2k0039_WYG_014-6a>¶
　　兵五百人居車師前部髙昌壁孝和晏駕西域背¶
　　叛安帝元初六年車師前王來降數月北匈奴擊¶
　　走前王其後北虜連與車師入寇河西以班勇為¶
　　西域長史遂破平車師自伊吾北通車師前部髙¶
　　昌壁一千二百里自髙昌壁北通後部金滿城五¶
　　百里此其西域之門戸也¶
　︹魏書髙昌傳︺髙昌東西二千里南北五百里四面¶
　　多大山或云昔漢武遣兵西討其中兀困者因住¶
<pb:KR2k0039_WYG_014-6b>¶
　　焉地勢髙敞人庶昌盛因云髙昌其地有漢時髙¶
　　昌壘故以為國號晉以其地為髙昌郡張軌吕光¶
　　沮渠䝉遜據河西皆置太守以統之去敦煌十三¶
　　日行國有八城皆有華人地多石磧氣候温煖厥¶
　　土良沃北赤石山七十里有貪汙山此山北鐡勒¶
　　界也世祖時闞爽為髙昌太守太延中遣散騎侍¶
　　郎王恩生等使髙昌為蠕蠕所執真君中爽為沮¶
　　渠無諱所襲和平元年為蠕蠕所并以闞伯周為髙¶
<pb:KR2k0039_WYG_014-7a>¶
　　昌王其稱王自此始也太和初伯周死子義成立¶
　　為其兄首歸所殺自立為髙昌王五年髙車王可¶
　　至羅殺首歸兄弟以敦煌人張孟明為王後為國¶
　　人所殺立馬儒為王二十一年奉表朝貢求内徙¶
　　髙祖納之而髙昌舊人不願東遷相與殺儒立麴¶
　　嘉為王又臣扵蠕蠕及蠕蠕主伏圖為髙車所殺¶
　　嘉又臣髙車遣使奉表嘉死贈鎮西將軍凉州刺¶
　　史子堅立遣使朝貢¶
<pb:KR2k0039_WYG_014-7b>¶
　　︹周書異域傳︺髙昌者車師前王之故地自麴嘉以¶
　　來世脩蕃職扵魏大統十四年詔以其世子元喜¶
　　為王恭帝二年又以其田地公茂嗣位自敦煌向¶
　　其國多沙磧道里不可准記惟以人畜骸骨及駝¶
　　馬糞為驗又有魍魎怪異故商旅往來多取伊吾¶
　　路云¶
　　︹隋書西域傳︺髙昌國者漢車師前王庭也開皇十¶
　　年突厥破其四城有二千人來歸大業四年遣使¶
<pb:KR2k0039_WYG_014-8a>¶
　　貢獻明年伯雅來朝從撃髙麗還尚宗女華容公¶
　　主自是嵗貢方物¶
　︹唐書西域傳︺髙昌直京師西四千里而贏其横八¶
　　百里縱五百里凡二十一城武徳初伯雅死子文¶
　　泰立貞觀四年文泰來朝賜氏李文泰與西突厥¶
　　通西域朝貢道其國咸見壅掠伊吾内屬文泰擊¶
　　之又破焉耆三城焉耆王訴諸朝乃拜侯君集為¶
　　交河道大總管左屯衛大將軍討之文泰死子智¶
<pb:KR2k0039_WYG_014-8b>¶
　　盛立(侯君集傳/作智盛囊)君集分兵畧定凡三州五縣二十¶
　　二城披其地皆州縣之號西昌州後改西昌曰西¶
　　州更置安西都䕶府俘智盛徙髙昌豪傑于中國麴¶
　　氏傳國九世百三十四年而亡︹地理志︺西州交河¶
　　郡貞觀十四年平髙昌以其地置開元中曰金山¶
　　都督府天寳元年為郡縣五前庭栁中交河蒲昌¶
　天山¶
　︹宋史外國傳︺唐貞觀中侯君集平髙昌為西州安¶
<pb:KR2k0039_WYG_014-9a>¶
　　史之亂其地陷沒乃復為國然其地頗有囘鶻故¶
　　亦謂之囘鶻建隆三年西州囘鶻來貢太平興國¶
　　六年其王始稱西州太宗遣供奉官王延徳使髙¶
　　昌雍熙元年還叙其水程來獻¶
　︹王延徳髙昌行紀︺其地南距于闐西南距大食波¶
　　斯西距西天步路涉雪山葱嶺皆數千里所統有¶
　　南突厥北突厥大衆熨小衆熨様磨割祿黠戞司¶
　　末蠻格哆族預龍族之名甚衆師子王邀延徳至¶
<pb:KR2k0039_WYG_014-9b>¶
　　其北庭厯交河州凡六日至金嶺口度嶺一日至¶
　　北庭憩髙臺寺見其王及王子侍者皆東向拜受¶
　　賜旁有持磬者撃以節拜王聞磬聲乃拜既而王¶
　　之兒女親屬皆出羅拜以受賜游佛寺曰應運大¶
　　寧之寺貞觀十四年造西抵安西即唐之西境¶
　︹明史西域傳︺永樂四年遣官使巴什伯里(舊作别/失八里)¶
　　(今改/正)道土爾番(舊作吐魯/番今改正)幣賜之二十年其酋為¶
　　巴什伯里所逐走京師遣還故土初其地㣲弱哈¶
<pb:KR2k0039_WYG_014-10a>¶
　　喇和卓(舊作火州/今改正)栁城皆為所并國日强僭稱王¶
　　入貢先後命指揮白全等使其國成化九年據哈¶
　　密十八年哈密都督哈森(舊作罕慎/今改正)克之宏治元¶
　　年誘哈森殺之復據其城正徳九年犯肅州嘉靖¶
　　三年冦肅甘州而賊黨雅蘭(舊作牙蘭/今改正)率所部來¶
　　歸勢漸孤弱萬厯朝入貢不絶¶
　　　按闢展全境漢屬車師前國狐胡國及車師後¶
　　　城長山北六國地晉為髙昌郡魏為蠕蠕所并¶
<pb:KR2k0039_WYG_014-10b>¶
　　　後其國復立不一姓迄于周隋唐貞觀十四年¶
　　　置西州安史之亂其地遂陷宋入囘鶻元設萬¶
　　　戸府明為土爾番栁城諸地此古昔沿革之大¶
　　　畧也至班書有前後卑陸東西且彌刼國狐胡¶
　　　蒲類郁立師范書無西且彌卑陸刼國郁立師¶
　　　而有移支一兼車師為六國一去車師為六國¶
　　　今以班范二書㕘考之卑陸也且彌也郁立師¶
　　　也刼國也蒲類也車師也狐胡居車師栁谷得¶
<pb:KR2k0039_WYG_014-11a>¶
　　　以車師統所謂車師六國也車師後國蒲類國¶
　　　在天山西車師前國狐胡國在金嶺南其居金¶
　　　嶺北天山南者卑陸前後國也東且彌也西且¶
　　　彌也刼國也郁立師也所謂山北六國也山指¶
　　　今自多倫達巴迤東一帶支山而言魏書謂之¶
　　　赤石山非北天山正幹之謂也車師六國地統¶
　　　在天山之南跨金嶺之南北凡五百里即後漢¶
　　　書所謂自髙昌壁北通後部金滿城五百里魏¶
<pb:KR2k0039_WYG_014-11b>¶
　　　書隋書南北五百里唐書縱五百里者如今金¶
　　　嶺環抱内外諸城皆是若天山以北乃匈奴鐡¶
　　　勒所居非六國地不得誤㑹山北六國之文而¶
　　　求之博克達鄂拉之隂也¶
　　　又按魏書髙昌國東西二千里隋書東西三百¶
　　　里唐書横八百里說各不同以今道里及厯代¶
　　　形勢考之魏太祖欲以伊吾五百里居馬儒而¶
　　　不果則其境當在伊吾以西焉耆以東安得有¶
<pb:KR2k0039_WYG_014-12a>¶
　　　二千里之廣語殊失實隋開皇十四年突厥破¶
　　　其四城是以其境止三百里視今較狹唐侯君¶
　　　集下髙昌二十二城盡有漢車師六國之地所¶
　　　謂縱五百里横八百里者乃與今時疆域相符¶
　　　矣¶
　︹漢書西域傳︺狐胡國治車師栁谷西至都䕶治所¶
　　一千一百四十七里至焉耆七百七十里¶
　︹唐書侯君集傳︺君集次磧口而文泰死進營栁谷¶
<pb:KR2k0039_WYG_014-12b>¶
　　諸將請襲之君集不可︹姜行本傳︺髙昌之役為行¶
　　軍都總管出伊州距栁谷百里依山造攻械¶
　　　按今自洪出磧口西行至闢展為第一程南臨¶
　　　沙山其地應即漢時栁谷君集次磧口而進營¶
　　　行本出伊州而造械皆在沙山北麓往來必經¶
　　　之道即今闢展無疑也¶
　　　又按唐書地理志交河縣北入谷百三十里經¶
　　　栁谷交河縣為今招哈和屯則栁谷似在招哈¶
<pb:KR2k0039_WYG_014-13a>¶
　　　和屯北然當時君集行本出伊州進伐從東南¶
　　　來先營栁谷次㧞都城則栁谷必居東南境上¶
　　　安得在招哈和屯北乎又今魯克察克為唐栁¶
　　　中縣在闢展城西七十里居集留營七十里外¶
　　　既而進㧞其城中間道里相距不逺是栁中栁¶
　　　谷自屬毗連之境因地以名其縣者也¶
　塔呼¶
　　塔呼東接鎮西府屬之托來達巴一百四十里為¶
<pb:KR2k0039_WYG_014-13b>¶
　　闢展東境西距闢展城二百八十里自托來達巴¶
　　西行二十里至北山下峭壁削成曲徑如鑿無水¶
　　草路平可行車又三十里出山路皆沙磧又五十¶
　　里有樹木無水得二井味醎而苦又三十里皆鹵¶
　　地凝結成塊車馬艱于行¶
　　︹魏書髙昌傳︺太和二十一年髙昌王馬儒求内徙¶
　　髙祖納之遣明威將軍韓安保率騎千餘赴之儒¶
　　遣禮嘉率步騎一千五百迎安保去髙昌四百里¶
<pb:KR2k0039_WYG_014-14a>¶
　　而安保不至禮等還髙昌¶
　　　按韓安保自伊吾赴髙昌而禮嘉來迎當在髙¶
　　　昌城東四百里之地今自塔呼西至招哈和屯¶
　　　四百里應是當時禮嘉迎韓安保處也¶
　納呼¶
　　納呼在塔呼西七十里西距闢展城二百一十里¶
　　四圍皆山濵湖之地可駐牧其西谷口狹而深為¶
　　闢展東境闗隘¶
<pb:KR2k0039_WYG_014-14b>¶
　︹漢書西域傳︺車師旁小金附國隨漢軍後盗車師¶
　　車師王復自請擊破金附¶
　　　按小金附國當在車師國東今納呼在闢展最¶
　　　東境上山形環抱險足以守疑即當時金附國¶
　　　地¶
　齊克塔木¶
　　齊克塔木在納呼西一百四十里東距闢展城七¶
　　十里自納呼西入谷口山徑﨑嶇自髙而下七十¶
<pb:KR2k0039_WYG_014-15a>¶
　　里就平地又七十里至齊克塔木有水草可駐牧¶
　　有墩有城¶
　　　按唐侯君集伐髙昌畧定三州五縣二十二城¶
　　　今闢展境内金嶺南凡十三城金嶺北凡七城¶
　　　金嶺東凡五城而東境之城則自齊克塔木城¶
　　　始總計實不止二十二城則厯朝建置不一非¶
　　　盡唐時舊蹟矣¶
　特斯¶
<pb:KR2k0039_WYG_014-15b>¶
　　特斯在齊克塔木西三十里西距闢展城四十里¶
　　有墩有臺¶
　特庫斯¶
　　特庫斯在特斯西二十里西距闢展城二十里有¶
　　墩有臺有水北流名巴哈言小也¶
　洪¶
　　洪在特庫斯南二十里有城當山谷口東南通額¶
　　什墨西北距闢展城二十里¶
<pb:KR2k0039_WYG_014-16a>¶
　　︹唐書西域傳︺侯君集討髙昌其王文泰謂左右曰¶
　　度磧疲鈍以逸待勞卧收其敝耳十四年聞王師¶
　　至磧口悸駭無他計發病死¶
　　︹宋史外國傳︺王延徳使髙昌至鬼谷口避風驛凡¶
　　八日至澤田寺髙昌聞使至遣人來迎次厯地名¶
　　寳莊又厯六種乃至髙昌髙昌即西州也¶
　　　按古通髙昌有數道一自伊吾西行隋書髙昌¶
　　　傳從武威西北有捷路度沙磧千餘里四面茫¶
<pb:KR2k0039_WYG_014-16b>¶
　　　然無有蹊徑故客商往來多取伊吾路是也一¶
　　　自敦煌度莫賀延磧北行唐書西域傳侯君集¶
　　　伐髙昌王師至磧口攻田地城是也宋王延徳¶
　　　使髙昌始厯伊州次厯納職縣城至鬼谷口澤¶
　　　田寺寳荘六種以抵髙昌則自伊吾復繞道南¶
　　　行折而西北仍從莫賀延磧之北口以抵其境¶
　　　者也¶
　　　又按漢書西域傳元始中車師後王國有新道¶
<pb:KR2k0039_WYG_014-17a>¶
　　　出五船北通玉門闗往來差近戊巳校尉徐普¶
　　　欲開以省道里半避白龍堆之阨三國志引魏¶
　　　畧從玉門闗西北出經横坑避三隴沙及龍堆¶
　　　出五舩北到車師界此為漢魏時自玉門闗西¶
　　　北通車師之道在今則自敦煌縣西北至闢展¶
　　　皆取道於哈密折而西行不涉流沙龍堆之地¶
　　　或即漢魏時故道然哈密為漢伊吾而班史所¶
　　　述又無取道伊吾之文疑自今之敦煌縣西折¶
<pb:KR2k0039_WYG_014-17b>¶
　　　而北行不厯哈密徑趨闢展又别有一道而不¶
　　　可考也至莫延賀磧在闢展東南境侯君集王¶
　　　延徳入口之處當屬今之洪地即唐書所謂磧¶
　　　口者則固較然可覩云¶
　楚輝¶
　　楚輝在洪西北二十里南倚金嶺東北距闢展城¶
　　二十里西距魯克察克城五十里背山為城城東¶
　　有泉從闢展城北西南流經楚輝城南¶
<pb:KR2k0039_WYG_014-18a>¶
　︹魏書髙昌傳︺明威將軍韓安保遣使韓興安等十¶
　　二人使髙昌髙昌王馬儒復遣顧禮將其世子義¶
　　舒迎安保至白棘城去髙昌一百六十里按魏髙¶
　　昌國都在今土爾番楚輝西距土爾番城一百六¶
　　十里應是魏白棘城地¶
　色爾啟布¶
　　色爾啟布在楚輝西四十里金嶺下東北距闢展¶
　　城六十里西南距魯克察克二十里不當孔道地¶
<pb:KR2k0039_WYG_014-18b>¶
　　近山少可耕之地有水從北山下出南流經城東¶
　　分二支流其西一支經魯克察克城南以溉田園¶
　　利甚溥¶
　　　按唐書地理志西州交河郡統前庭栁中交河¶
　　　蒲昌天山五縣而栁中居其東栁中即今魯克¶
　　　察克則自魯克察克城東至色爾啟布楚輝闢¶
　　　展諸城當屬唐時栁中縣地¶
　魯克察克¶
<pb:KR2k0039_WYG_014-19a>¶
　　魯克察克舊對音為魯克沁在楚輝西五十里東¶
　　北距闢展城二百十里東有長河由色爾啟布西¶
　　南流至其境為闢展東最大聚落唐栁中縣治也¶
　　雍正初年土爾番囘酋額敏和卓避凖噶爾侵掠¶
　　遷於此十二年移駐瓜州乾隆二十四年西域平¶
　　復還故地¶
　　︹漢書西域傳︺戊巳校尉屯田居車師故地校尉刁¶
　　䕶病遣使陳良屯桓且谷傋匈奴寇司馬丞韓元¶
<pb:KR2k0039_WYG_014-19b>¶
　　領諸壁右曲侯任商領諸壘將數千騎至校尉府¶
　　分告諸壁得三百四人去校尉府數里止晨火㸐¶
　　校尉開門擊鼓收吏士良等随入遂殺校尉刁䕶¶
　　止留戊巳校尉城¶
　　︹後漢書西域傳︺延光二年敦煌太守張當上書言¶
　　若不能出兵可置軍司馬將士五百人四郡供其¶
　　犁牛穀食出據栁中此中計也帝納之乃以班勇¶
　　為西域長史將弛刑士五百人西屯栁中勇遂破¶
<pb:KR2k0039_WYG_014-20a>¶
　　平車師又伊吾北有栁中皆膏腴之地¶
　︹唐書侯君集傳︺君集次磧口而文泰死子智盛囊¶
　　襲位進營栁谷扵是皷而前賊嬰城自守遣諭之¶
　　不下乃刋木塞塹引撞車毁其堞飛石如雨所向¶
　　無敢當因㧞其城俘男女七千進圍都城︹西域傳︺¶
　　髙昌田地城戊巳校尉所治也侯君集伐髙昌王¶
　　師至磧口奄攻田地城契苾何力以前軍鏖戰是¶
　　夜星墜城中明日㧞其城虜七千餘人¶
<pb:KR2k0039_WYG_014-20b>¶
　︹文獻通考︺唐平髙昌以田北城(即田/地城)為栁中¶
　︹元史地理志︺西北地附錄魯克察克(舊作魯古/塵今改正)¶
　︹明史西域傳︺栁城一名魯城又名栁陳即後漢栁¶
　　中地唐置栁中縣西去哈喇和卓七十里東去哈¶
　　密千里經一大川渡流沙在火山下有城屹然廣¶
　　二三里即栁城也四面皆田園流水環繞樹木䕃¶
　　翳永樂四年劉特穆爾(舊作帖木/兒今改正)使巴什伯里因¶
　　命齎幣賜栁城酋長嗣是屢入貢栁城密邇哈喇¶
<pb:KR2k0039_WYG_014-21a>¶
　　和卓土爾番凡遣朝使及酋長入貢都與之偕後¶
　　土爾番彊遂為所滅¶
　　　按今魯克察克本漢栁中地戊巳校尉城此因¶
　　　名栁城後訛為栁陳轉為魯城復轉為魯古塵¶
　　　肅州新志作魯谷慶一名魯普秦後名魯克沁¶
　　　要不外音之相襲成訛也通考唐以田北城為¶
　　　栁中縣即西域傳所謂田地城北與地字相類¶
　　　當屬傳寫之誤其城即漢戊巳校尉後漢長史¶
<pb:KR2k0039_WYG_014-21b>¶
　　　班勇所居本屬漢栁中地是以唐為柳中縣與¶
　　　唐書載田地縣戊巳校尉所居之說合明史稱¶
　　　戊巳校尉城在哈喇和卓其說為無據矣¶
　洋赫¶
　　洋赫在魯克察克西北二十里東北距闢展城二¶
　　百三十里亦以金嶺為屏障有小城¶
　哈喇和卓¶
　　哈喇和卓在洋赫西北三十里東北距闢展城二¶
<pb:KR2k0039_WYG_014-22a>¶
　　百六十里地方三里許舊城已廢民别居小堡土¶
　　膏肥美水源北出金嶺下經沙磧至㵕金口滙為¶
　　大渠入哈喇和卓唐交河郡髙昌縣治也¶
　︹隋書西域傳︺髙昌國其都城周迴一千八百四十¶
　　步國内有城十八¶
　　︹唐書地理志︺西州交河郡領縣前庭本髙昌寳應¶
　　元年更名¶
　　︹文獻通考︺唐平髙昌以髙昌為髙昌縣¶
<pb:KR2k0039_WYG_014-22b>¶
　　︹元史地理志︺西北地附錄哈喇和卓(舊作合剌火/者今改正)¶
　　︹明史西域傳︺和卓(舊名火州/今改正)又名哈喇在栁城西¶
　　七十里土爾番東三十里即漢車師前王地隋時¶
　　為髙昌國元名和卓統號輝和爾置達爾噶齊(舊/作)¶
　　(達魯花赤/今改正)監治之永樂四年命劉特穆爾齎綵幣¶
　　賜其王子哈散明年遣貢方物十一年秋命陳誠¶
　　李暹等以璽書文綺往勞僧寺多於民居東有荒¶
　　城即髙昌國西北連巴什伯里國小不能自立後¶
<pb:KR2k0039_WYG_014-23a>¶
　　為土爾番所并¶
　　　按隋髙昌國都城即唐西州交河郡治所統前庭¶
　　　栁中交河蒲昌天山五縣前庭與交河郡同治今¶
　　　洋赫哈喇和卓阿斯塔克土爾畨諸城是也栁中¶
　　　居前庭之東今魯克察克以東諸城是也交河居¶
　　　前庭之西今招哈和屯以西諸城是也蒲昌縣以¶
　　　蒲昌海得名在前庭縣東南今其邊界不可考約¶
　　　自勒木丕城迤東南一帶是也天山縣在前庭縣¶
<pb:KR2k0039_WYG_014-23b>¶
　　　北以天山得名今之金嶺以北諸城是也唐書¶
　　　地理志前庭縣注本髙昌是唐改髙昌縣為前¶
　　　庭縣即隋髙昌國都城明史誤稱哈喇和卓為¶
　　　火州遂謂山色青紅如火漢戊巳校尉所治今¶
　　　考其地知和卓與火州以音近而訛山色如火¶
　　　又以火州之訛而傅㑹其辭實皆無據漢戊巳¶
　　　校尉治在魯克察克亦與哈喇和卓無涉¶
　阿斯塔克¶
<pb:KR2k0039_WYG_014-24a>¶
　　阿斯塔木在哈喇和卓西五里東北距闢展城二¶
　　百六十五里有城相傳其先國師所居有河自金¶
　　嶺南麓南行分二支流其東流經哈喇和卓城右¶
　　西流經哈斯塔克城右¶
　玉門口¶
　　玉門口在哈喇和卓西北十里東距闢展城二百¶
　　七十五里東北兩山陡立徑寛平内外皆有墩臺¶
　　舊有闗名古玉門闗已毁在口玉二小字可辨為¶
<pb:KR2k0039_WYG_014-24b>¶
　　土爾番及哈喇和卓往山北大路入谷迤西北行¶
　　十餘里出北口東北十五里至森尼木¶
　　　按此舊傳為古玉門闗第考漢書地理志玉門¶
　　　闗陽闗皆在敦煌郡龍勒縣西域傳出陽闗自¶
　　　近者始曰婼羌去陽闗千八百里西北至鄯善¶
　　　鄯善西北至車師千八百九十里是玉門陽闗¶
　　　皆在車師東南千餘里土爾番即車師焉得有¶
　　　玉門闗乎葢其國慕中國玉門闗之名故以名¶
<pb:KR2k0039_WYG_014-25a>¶
　　　其山口後中國人至此謂即漢玉門闗者非¶
　　　也¶
　勒木丕¶
　　勒木丕在阿斯塔克西南二十里東北距闢展城¶
　　二百八十五里有小城南抵沙磧西南行四百里¶
　　至羅布淖爾¶
　︹唐書地理志︺交河郡領縣蒲昌本隸庭州後來屬¶
　　西有七屯城弩支城石頭鎮潘仙鎭¶
<pb:KR2k0039_WYG_014-25b>¶
　　　按今勒木丕西南經羅布淖爾當屬唐蒲昌縣¶
　　　地特其城鎮遺墟湮於沙磧不可得而考矣¶
　土爾番¶
　　土爾番舊對音為吐魯番在阿斯塔克西北五十¶
　　八里東距闢展城三百二十三里北倚金嶺嶺麓¶
　　有泉南流周繞國城民田資其灌溉地廣土肥氣¶
　　温煖無雨雪唐髙昌縣有安樂城即其遺址也乾¶
　　隆二十一年封莽噶里克為扎薩克公駐其地尋¶
<pb:KR2k0039_WYG_014-26a>¶
　　叛伏誅封額敏和卓子素賚滿於此¶
　︹明史西域傳︺土爾番在哈喇和卓西百里去哈密¶
　　千餘里唐置西州交河縣此則交河縣安樂城也¶
　　　按今土爾番城即唐安樂城故址肅州新志稱¶
　　　其西北百里有靈山今考土爾番城北距金嶺¶
　　　甚近而博克達鄂拉則在土爾番城西北百里¶
　　　外是肅州新志所謂靈山者應指今博克達鄂¶
　　　拉而言而土爾番城為安樂城故地益可見矣¶
<pb:KR2k0039_WYG_014-26b>¶
　招哈和屯¶
　　招哈和屯亦稱交河城在土爾番城西二十里東¶
　　距闢展城三百五十里招哈郭勒出其北郭勒之¶
　　水分道南流環城左右即漢時交河舊地也北倚¶
　　金嶺峯巒層疊經城西而迤南形勢佳勝民物殷¶
　　繁¶
　︹漢書西域傳︺車師前國治交河城西南至都䕶治¶
　　所千八百七里至焉耆八百三十五里地節二年¶
<pb:KR2k0039_WYG_014-27a>¶
　　年侍郎鄭吉校尉司馬憙發城郭諸國兵萬餘人¶
　　自以所將田士千五百人擊車師攻交河城破之¶
　︹後漢書西域傳︺建初元年酒泉太守段彭大破車¶
　　師於交河城¶
　︹唐書西域傳︺髙昌王都交河城漢車師前王庭也¶
　　侯君集伐髙昌軍進填隍引衝車飛石如雨城中¶
　　大震智盛謁軍門請改事天子君集諭使降詞未¶
　　屈薛萬均勃然起曰當先取城小兒何與語麾而¶
<pb:KR2k0039_WYG_014-27b>¶
　　進智盛流汗伏地曰唯公命乃降¶
　　︹地理志︺交河郡交河縣縣北八十里至龍泉館又¶
　　北入谷一百三十里經栁谷度金沙嶺經石㑹漢¶
　　戍至北庭都䕶府城¶
　　︹文獻通考︺君集以兵傅其城智盛降以交河城為¶
　　交河縣¶
　　　按漢書焉耆國西南至都䕶治所四百里車師¶
　　　前國至焉耆八百三十五里由車師前國假道¶
<pb:KR2k0039_WYG_014-28a>¶
　　　焉耆至都䕶治所實不過一千二百三十五里¶
　　　如取徑道宜更有近于此者安得自車師前國¶
　　　至都䕶治所有一千八百七里之逺乎卑陸國¶
　　　南接車師去都䕶治所一千二百八十七里則¶
　　　此八百字應亦二百字之誤又漢書載車師六¶
　　　國大者三百户小者或四五十户惟車師前王¶
　　　國實七百戸當不一城以形勢求之自交河城¶
　　　以東至闢展諸城凡在金嶺環抱中者當盡屬¶
<pb:KR2k0039_WYG_014-28b>¶
　　　車師前國地也¶
　雅木什¶
　　雅木什在招哈和屯西南十五里東距闢展城三¶
　　百六十八里城周里許東倚金嶺西北望都魯達¶
　　巴招哈郭勒之水自金嶺西出折而東南流至雅¶
　　木什南¶
　安濟彦¶
　　安濟彦在雅木什西五里東距闢展城三百七十¶
<pb:KR2k0039_WYG_014-29a>¶
　　三里城周里許不當孔道¶
　布干¶
　　布干在安濟彦西南三十里東距闢展城三百八¶
　　十三里有城周二里許山北有泉石哈畢爾噶南¶
　　流成大澤在磧中¶
　托克三¶
　　托克三在布干西南六十里東距闢展城四百十¶
　　三里有城周二里許西北直都魯達巴自此南行¶
<pb:KR2k0039_WYG_014-29b>¶
　　十里至蘓巴什塔克又西行通哈喇沙爾¶
　　　按自布干托克三以西至蘓巴什谷口為闢展¶
　　　西境分住囘民均𨽻闢展至諸處安設臺站則¶
　　　析屬于哈喇沙爾以均勞逸與疆域原𨽻方隅¶
　　　不同凡囘部各屬交界處多有類是者為例舉¶
　　　於此臺站别詳兵防門¶
　伊拉里克¶
　　伊拉里克在托克三西四十里東距闢展城四百¶
<pb:KR2k0039_WYG_014-30a>¶
　　五十三里有城周里許北直都魯達巴闢展西盡¶
　　境也¶
　　　按唐交河郡凡五縣天山縣在金嶺北天山南¶
　　　蒲昌縣在前庭南近蒲昌海其在金嶺南者為¶
　　　前庭栁中交河三縣前庭以髙昌城置宜居中¶
　　　栁中以田地城置宜居東交河以交河城置宜¶
　　　居西今自招哈郭勒以西雅木什布干托克三¶
　　　伊拉里克諸城當屬漢交河縣地特其縣治在¶
<pb:KR2k0039_WYG_014-30b>¶
　　　今招哈和屯耳¶
　連木齊木¶
　　連木齊木在闢展城西八十里由山南色爾啟布¶
　　入谷邐迤東行二十里出山北口東傍山麓有小¶
　　城有水經城西北流西境皆平田為漢車師後城¶
　　長國地¶
　　　按連木齊木南距魯克察克四十五里魯克察¶
　　　克為漢戊巳校尉後漢長史所居之城則此當¶
<pb:KR2k0039_WYG_014-31a>¶
　　　為漢書西域傳所載後城長國也¶
　雅圖庫¶
　　雅圖庫在色爾啟布北山口内七里東距闢展城¶
　　七十里東行有岐路轉而西北㑹于連木齊木有¶
　　小城為漢車師都尉國地¶
　　　按漢書扵車師都尉國後城長國牽連得書必¶
　　　其境地毗連者今雅圖庫與連木齊木附近又¶
　　　北接罕都其為漢城遺址可知¶
<pb:KR2k0039_WYG_014-31b>¶
　罕都¶
　　罕都在連木齊木東北二十五里東南距闢展城¶
　　一百里有土城西南有小山上有二墩相傳漢時所¶
　　築並訛稱其地為漢墩¶
　　　按罕都方位與車師都尉國後城長國相屬應¶
　　　亦當時二國所𨽻之境¶
　蘓巴什¶
　　蘓巴什在連木齊木西二十五里東距闢展城一¶
<pb:KR2k0039_WYG_014-32a>¶
　　百五里地有小堡迤西入北山口東西兩岸石壁¶
　　峭立或沙坡斜倚谷間水流甚急艱於行名土域¶
　　溝¶
　︹漢書西域傳︺郁立師國王治内咄谷東與車師後¶
　　城長西與卑陸北與匈奴接¶
　　　按郁立師于漢亦小國藏山谷間今之森尼木¶
　　　為卑陸國居西連木齊木為車師後城長國居¶
　　　東則此宜為郁立師國也¶
<pb:KR2k0039_WYG_014-32b>¶
　森尼木¶
　　森尼木在蘓巴什西三十里西距闢展城一百三¶
　　十五里有城城西有長河南流為漢卑陸前國地¶
　︹漢書西域傳︺卑陸前國王治天山東乾當國南至¶
　　都䕶治所千二百七十八里¶
　︹魏畧︺畢陸國并屬車師部¶
　　　按漢書乾當國應為乾當谷三國志引魏畧作¶
　　　畢陸國亦傳寫之訛也¶
<pb:KR2k0039_WYG_014-33a>¶
　汗和羅¶
　　汗和羅在森尼木東北一百里東南距闢展城一¶
　　百五十里天山下不當孔道山形環抱地勢幽敞¶
　　土爾番北鄙也為漢卑陸後國地¶
　　︹漢書西域傳︺卑陸後國王治番渠類谷東與郁立¶
　　師北與匈奴西與刼國南與車師接¶
　　　按卑陸前後國亦居山谷今之蘓巴什為郁立¶
　　　師國居東穆圖拉克布拉里克為刼國居西則¶
<pb:KR2k0039_WYG_014-33b>¶
　　　今森尼木汗和羅宜為卑陸前後國也¶
　穆圖拉克¶
　　穆圖拉克在森尼木西北六十里東南距闢展城¶
　　一百九十五里不當孔道¶
　布拉里克¶
　　布拉里克在森尼木西北七十里東南距闢展城¶
　　二百五里不當孔道又北為塔里朗地有小泉足¶
　　資灌溉又西南有地名雅圖西南踰小山抵安濟¶
<pb:KR2k0039_WYG_014-34a>¶
　　彦¶
　　︹漢書西域傳︺刼國王治天山東丹渠谷西南至都¶
　　䕶治所千四百八十七里¶
　　　按穆圖拉克與布拉里克相去僅十里當是一¶
　　　國漢書稱卑陸西與刼國接今此二堡在森尼¶
　　　木之東則當為刼國故地¶
　　　又按闢展全境形勢北峙天山東西綿亘至今¶
　　　迪化州之南由托克喇鄂拉折而北行百餘里¶
<pb:KR2k0039_WYG_014-34b>¶
　　　為博克達鄂拉復折而東南行此北行百餘里之¶
　　　地南北綿亘又自托克喇鄂拉之東哲爾格斯¶
　　　鄂拉分支為都魯達巴迤東為金嶺當土爾番¶
　　　北此一支山在北天山正幹之南亦東西綿亘¶
　　　金嶺都魯達巴以南東自闢展城西至伊拉里¶
　　　克為車師前王國地金嶺以北東自連木齊木¶
　　　西至布拉里克為車師後城及山北六國地面¶
　　　臨金嶺背倚天山漢書稱卑陸國治乾當谷後¶
<pb:KR2k0039_WYG_014-35a>¶
　　　國治番渠類谷郁立師國治内咄谷西且彌國¶
　　　治于大谷東且彌國治兊虚谷刼國治丹渠谷¶
　　　者皆在兩山之間故皆以谷名也又稱卑陸且¶
　　　彌刼國治天山東自托克喇鄂拉至博克達鄂¶
　　　拉南北綿亘百餘里金嶺以北諸城居其東境¶
　　　故曰在山東也諸國沿革史無明文然以漢書¶
　　　東西方位驗之有可推而知者自金嶺以南諸¶
　　　城為車師前庭髙昌壁無論已其山南嶺北諸¶
<pb:KR2k0039_WYG_014-35b>¶
　　　國卑陸東與郁立師西與刼國接故刼國居西¶
　　　為今之穆圖拉克布拉里克卑陸居東為今之¶
　　　森尼木又東則郁立師為今之蘓巴什也郁立¶
　　　師東與車師後城長國接則車師後城長國在¶
　　　郁立師東為今之連木齊木也東西且彌國班¶
　　　史方位不詳然考東蒲類王茲力支降都䕶分¶
　　　車師後王之西為烏貪訾離地以處之而烏貪¶
　　　訾離國南與且彌接可知烏貪訾離即車師後¶
<pb:KR2k0039_WYG_014-36a>¶
　　　國分地而且彌在烏貪訾離之南車師後王國¶
　　　在今博克達鄂拉北且彌國當在其南再以居¶
　　　天山東谷之文証之其國當在都魯達巴北博¶
　　　克達鄂拉南溪谷之間又范史無西且彌國當¶
　　　時必為東且彌所并三國志引魚豢魏略東且¶
　　　彌國西且彌國皆并屬車師後部是又以山南¶
　　　而𨽻乎山北也¶
　¶
<pb:KR2k0039_WYG_014-36b>¶
　¶
　¶
　¶
　¶
　¶
　¶
　¶
欽定皇輿西域圖志卷十四¶
