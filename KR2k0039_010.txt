# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.350335
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷十目録
<pb:KR2k0039_WYG_010-1a>¶
欽定四庫全書¶
欽定皇輿西域圖志卷十目録¶
　疆域三(安西北路二/)¶
　　迪化州屬¶
　　　迪化州治¶
　　　頭道灣庄¶
　　　五道灣庄¶
　　　九道灣庄¶
<pb:KR2k0039_WYG_010-1b>¶
　　　卡子灣庄¶
　　　古木¶
　　　地窩舖¶
　　　土墩子¶
　　　三個泉庄¶
　　　倉房溝庄¶
　　　大西溝¶
　　　䀋池墩¶
<pb:KR2k0039_WYG_010-2a>¶
　　　昌吉縣治¶
　　　羅克倫¶
　　　蘆草溝¶
　　　呼圖克拜¶
　　　綏來縣治¶
　　　陽巴勒噶遜¶
　　　圖古里克¶
　　　巴克呼蘓¶
<pb:KR2k0039_WYG_010-2b>¶
　　　烏蘭烏蘇¶
　　　和爾郭斯¶
　　　博羅特克圖魯庫¶
　　　安濟哈雅¶
　　　阜康縣治¶
　　　賽因塔喇¶
　　　庫里葉圖¶
　　　納里特¶
<pb:KR2k0039_WYG_010-3a>¶
　　　濟木薩¶
　　　得勒呼蘇台¶
　¶
　¶
　¶
　¶
　¶
　¶
<pb:KR2k0039_WYG_010-3b>¶
　¶
　¶
　¶
　¶
　¶
　¶
　¶
欽定皇輿西域圖志卷十目録¶
#+PROPERTY: JUAN 卷十
<pb:KR2k0039_WYG_010-4a>¶
欽定四庫全書¶
欽定皇輿西域圖志卷十¶
　疆域三¶
　　安西北路二¶
　迪化州屬　統縣三昌吉綏來阜康東至木壘烏蘭¶
　　烏蘇阜康縣屬之得勒呼蘇台接鎮西府奇臺縣¶
　　界東南逾山接天山南路闢展界西南接伊犁東¶
　　路北通塔爾巴噶台西至綏來縣屬之安濟哈雅¶
<pb:KR2k0039_WYG_010-4b>¶
　　接天山北路庫爾喀喇烏蘇界¶
　迪化州治¶
　　迪化州治在烏魯木齊東距鎮西府一千三百八¶
　　十里距京師八千八百九十里居天山之陰地當¶
　　孔道托克喇鄂拉博克達鄂拉環其東烏可克達¶
　　巴哲爾格斯鄂拉拱其南鄂倫淖爾瀦其左烏魯¶
　　木齊郭勒經流其南北山環水繞土膏沃衍宜種¶
　　殖舊為凖噶爾庫木諾雅特逰牧處亦噶勒丹多¶
<pb:KR2k0039_WYG_010-5a>¶
　　爾濟之昻吉乾隆二十年正月大兵進討凖噶爾¶
　　噶勒丹多爾濟率其屬望風降地皆内屬有舊城¶
　　周可三里¶
賜名迪化别于舊城北建迪化新城門四東曰惠孚西¶
　　曰豐慶南曰肇阜北曰憬譓在阿勒塔齊郭勒東¶
　　支流環抱之内新城内有¶
萬壽宫城隍廟提督駐此城東有¶
　關帝廟舊城西亦有¶
<pb:KR2k0039_WYG_010-5b>¶
　闗帝廟龍王廟乾隆三十八年改設直隸迪化州于¶
　　迪化城西三十里建鞏寧城門四東曰承曦西曰¶
　　宜穡南曰軌同北曰樞正為知州治城内有¶
萬壽宫¶
　闗帝廟城隍廟雷雨風神廟城東為¶
　文廟城東南為先農壇龍王廟鎮迪道駐此阿勒塔¶
　　齊郭勒東西有新舊二屯(見屯/政門)共建六堡堡各四¶
　　門曰惠徠堡東憬德門西宣威門南迎陽門北拱¶
<pb:KR2k0039_WYG_010-6a>¶
　　化門曰屢豐堡東鬯風門西調露門南麗照門北¶
　　正衡門曰宣仁堡東元善門西利和門南依光門¶
　　北奉朔門曰懐義堡東登春門西稔秋門南薫溥¶
　　門北階平門曰樂全堡東引恬門西遂成門南大¶
　　亨門北永貞門曰寶昌堡東延韶門西成泰門南¶
　　章教門北翊辰門州境東西一百四十里東至博¶
　　克達鄂拉東北接阜康縣界西至頭屯河接昌吉¶
　　縣界南北五百里南至根特克接闢展界北至葦¶
<pb:KR2k0039_WYG_010-6b>¶
　　湖¶
　　　按山北凖部為烏孫突厥舊俗逐水草無城郭¶
　　　史傳所稱古今不爽後以回部服屬凖噶爾間¶
　　　有築城山北者而於額魯特穹廬氊帳之舊則¶
　　　未之或易自入版圖後¶
　天朝制度維新烏魯木齊為凖部東境勝壤始則築¶
　　　城建堡屯政軍政以次經理復肇設州縣建置¶
　　　學校風教蔚興與内地無異古稱行國不土著¶
<pb:KR2k0039_WYG_010-7a>¶
　　　之區幸際昌時俾其俗蒸然丕變稱極盛焉其¶
　　　地于漢為蒲類國于唐為北庭大都䕶府後入¶
　　　吐蕃為考証于後¶
　　︹漢書西域傳︺蒲類國王治天山西疏榆谷西南至¶
　　都䕶治所(都䕶治烏壘城/今屬哈喇沙爾)千三百八十七里¶
　　︹後漢書西域傳︺蒲類國東南去長史所居千二百¶
　　九十里(長史治柳中/今屬闢展)¶
　　︹唐書地理志︺北庭大都䕶府領後庭縣本蒲類隸¶
<pb:KR2k0039_WYG_010-7b>¶
　　西州後來屬寶應元年更名有蒲類郝遮鹹泉三¶
　　鎮特羅堡¶
　　︹元史地理志︺自上都西北行六千里至回鶻五城¶
　　唐號北庭置都䕶府至元五年海都叛世祖逆敗¶
　　之北庭¶
　　　按天山自托克喇鄂拉至博克達鄂拉百餘里¶
　　　之間南北綿亘迪化州當其西境漢書西域傳¶
　　　獨於蒲類國曰在天山西者當即今迪化州境¶
<pb:KR2k0039_WYG_010-8a>¶
　　　也又傳稱東蒲類王兹力支降都䕶分車師後¶
　　　王之西為烏貪訾離地以居之是蒲類故地初¶
　　　在東陲既降都䕶後乃始西遷為蒲類國在天¶
　　　山西也漢書烏貪訾離國蒲類國雖並載而不¶
　　　啻一國在今則為迪化州昌吉縣境特其二國¶
　　　分界處不可考耳唐後庭縣注本蒲類故有蒲¶
　　　類鎮亦以舊國得名其郝遮鹹泉特羅諸鎮堡¶
　　　方隅疆域不可考矣¶
<pb:KR2k0039_WYG_010-8b>¶
　　︹唐書回鶻傳︺阿史那賀魯之盗北庭婆閏以騎五¶
　　萬助契苾何力等破賀魯收北庭安西北庭自天¶
　　寶末失闗隴朝貢道隔伊西北庭節度使李元忠¶
　　數遣使奉表不至貞元二年假道回鶻乃得至長¶
　　安帝進元忠為北庭大都䕶自是道雖通而虜求¶
　　取無涘沙陀别部六千帳與北庭相依亦厭裒索¶
　　至三葛禄白眼宇厥素臣回鶻者宻附吐蕃故吐¶
　　蕃因沙陀共寇北庭北庭䧟葛禄取深圖川回鶻¶
<pb:KR2k0039_WYG_010-9a>¶
　　大恐稍南其部落以避之︹吐蕃傳︺北庭沙陀别部¶
　　叛吐蕃因是陷北庭都䕶府安西道絶獨西川¶
　　人尚為唐守¶
　　　按唐貞觀二十三年以阿史那賀魯部落置瑶¶
　　　池都督府永徽四年廢顯慶二年擒賀魯分其¶
　　　地置都䕶都督諸府其役屬諸胡皆為州總隸¶
　　　北庭都䕶自今迪化州西抵伊犁皆其境也而¶
　　　迪化州屬境為天山北一大都會應為唐時北¶
<pb:KR2k0039_WYG_010-9b>¶
　　　庭都䕶駐防之所爰舉史傳証之其隨地分見¶
　　　者析著各條之下復統論北庭大略如此顧唐¶
　　　自天寶末貢道中阻厥後北庭䧟入吐蕃伊西¶
　　　以外均非唐有即初擒賀魯開置北庭之始亦¶
　　　不過遙設州府以示覊縻實則户口不登貢賦¶
　　　不入曾不再傳俱歸淪棄是則天山迤北從古¶
　　　未隸中國輿圖信有徴矣非我¶
皇朝德威遐鬯什百曩古曷由胥化外而疆索之哉¶
<pb:KR2k0039_WYG_010-10a>¶
　頭道灣庄¶
　　頭道灣庄在州治北二十五里阿勒塔齊郭勒北¶
　　行分流處東有二道灣三道灣四道灣庄¶
　五道灣庄¶
　　五道灣庄在州治東北二十五里踰阿勒塔齊郭¶
　　勒至其地在屢豐堡東又東有六道灣七道灣八¶
　　道灣庄¶
　九道灣庄¶
<pb:KR2k0039_WYG_010-10b>¶
　　九道灣庄在五道灣東八里踰河至其地又東有¶
　　熱水泉¶
　　　按自頭道灣庄至此凡九庄兹舉居民殷庶者¶
　　　著為綱餘從附叙云¶
　卡子灣庄¶
　　卡子灣庄在五道灣北十里自五道灣至此博克¶
　　達鄂拉峙其東南山麓流泉環帶庄户鱗比致為¶
　　勝秀¶
<pb:KR2k0039_WYG_010-11a>¶
　古木¶
　　古木在州治東北四十里乾隆二十七年于其地¶
　　建輯懐城門四東曰承恩西曰敷信南曰暘若北¶
　　曰星從城北有輯懐城塘¶
　地窩舖¶
　　地窩舖在州治西三十里當鞏寧城北踰烏魯木¶
　　齊支河至其地有地窩舖塘¶
　土墩子¶
<pb:KR2k0039_WYG_010-11b>¶
　　土墩子在地窩舖西三十里東距州治六十里當¶
　　鞏寧城西北踰烏魯木齊支河至其地有土墩子¶
　　塘¶
　三個泉庄¶
　　三個泉庄在鞏寜城西北三十里東距州治七十¶
　　里其南二十里為西三個泉泉皆滙流入烏魯木¶
　　齊郭勒¶
　倉房溝庄¶
<pb:KR2k0039_WYG_010-12a>¶
　　倉房溝庄在西三個泉庄南二十里¶
　大西溝¶
　　大西溝在鞏寧城東南三十里東北距州治二十¶
　　里當烏魯木齊郭勒發源處水泉饒沃居民櫛比¶
　　東踰烏魯木齊郭勒十里有小河出南山麓北流¶
　　居民依之稱南山户庄¶
　鹽池墩¶
　　鹽池墩在州治南五十里阿勒塔齊郭勒流其東¶
<pb:KR2k0039_WYG_010-12b>¶
　　有鹽池墩塘又東南行踰阿勒塔齊郭勒循南山¶
　　麓稱達巴根户庄又東南為多倫達巴又東南行¶
　　出山接闢展界¶
　　　以上屬迪化州本境¶
　昌吉縣治¶
　　昌吉縣治舊地名昌吉在迪化州西東距州治一¶
　　百二十里昌吉郭勒經流其地乾隆二十七年於¶
　　昌吉郭勒西建寧邊城門四東曰文同西曰武定¶
<pb:KR2k0039_WYG_010-13a>¶
　　南曰諧邇北曰爕遐乾隆三十八年設縣隸迪化¶
　　州縣治東有¶
　文廟八蜡廟火神廟城北有¶
　闗帝廟東北有先農壇昌吉郭勒東西有三屯(見屯/政門)¶
　　縣境東西二百里東至頭屯河接迪化州界西至¶
　　呼圖克拜郭勒接綏來縣界南至天山北至葦湖¶
　羅克倫¶
　　羅克倫在縣治西二十里昌吉羅克倫舊為噶¶
<pb:KR2k0039_WYG_010-13b>¶
　　勒丹多爾濟逰牧之所乾隆二十年三月大兵進¶
　　討凖噶爾噶勒丹多爾濟偕其兄子扎納噶爾布¶
　　以二千五百餘户降二十一年十一月扎納噶爾¶
　　布叛二十二年二月殺噶勒丹多爾濟於安濟哈¶
　　雅扎納噶爾布旋為布爾古特台吉渾齊等擒斬¶
　　以獻所部乃平¶
　　︹漢書西域𫝊︺蒲類後國王去長安八千六百三十¶
　　里¶
<pb:KR2k0039_WYG_010-14a>¶
　　　按漢書西域傳載蒲類前國去長安八千三百¶
　　　六十里後國去長安八千六百三十里則後國¶
　　　當居前國之西北境今昌吉縣東南與迪化州¶
　　　接壤迪化州為蒲類前國則昌吉為蒲類後國¶
　　　可知也又按羅克倫與樓蘭字音相近疑即其¶
　　　國故地然考樓蘭漢元鳯四年改名鄯善後漢¶
　　　書稱自敦煌出玉門闗涉鄯善玉門闗在今安¶
　　　西州敦煌縣西以方位道里考之樓蘭故地當¶
<pb:KR2k0039_WYG_010-14b>¶
　　　在今敦煌縣西境外之色爾騰海今之羅克倫¶
　　　在天山北與敦煌西境之色爾騰海南北相去¶
　　　千餘里似非樓蘭故地或當時樓蘭人曾徙居¶
　　　山北即名其地為樓蘭後遂訛為羅克倫未可¶
　　　知耳¶
　蘆草溝¶
　　蘆草溝在羅克倫西五十里東距昌吉縣治七十¶
　　里東為小蘆草溝設有大小蘆草溝塘¶
<pb:KR2k0039_WYG_010-15a>¶
　呼圖克拜¶
　　呼圖克拜(舊對音/呼圖壁)在蘆草溝西二十里東距昌吉¶
　　縣治九十里乾隆二十九年建景化城門四東曰¶
　　熙景西曰寶成南曰阜薫北曰溥信呼圖克拜郭¶
　　勒出天山北麓北流經其東¶
　　　以上屬昌吉縣¶
　綏來縣治¶
　　綏來縣治舊地名瑪納斯在昌吉縣西北東南距¶
<pb:KR2k0039_WYG_010-15b>¶
　　昌吉縣治二百二十里距迪化州治三百四十里¶
　　瑪納斯郭勒環其西塔什郭勒(一名哈齊/克郭勒)經其東¶
　　俱從天山北麓發源北流百餘里左右迴抱地勢¶
　　寛平水泉饒裕亦古都會也舊為凖噶爾呼拉瑪¶
　　部㳺牧地納木奇之昻吉乾隆二十八年入版圖¶
　　後建綏來堡門三曰即叙曰迪康曰覃化四十二¶
　　年建左右二城左為綏寧城門四東曰迎羲西曰¶
　　兆成南曰來薫北曰寧漠右為康吉城門四東曰¶
<pb:KR2k0039_WYG_010-16a>¶
　　延旭西曰慶豐南曰麗端北曰鞏遐兩城南北相¶
　　倚西面設闗曰靖逺闗門之内¶
　闗帝廟城隍廟在焉四十四年設綏來縣隸迪化州¶
　　縣境東西一百二十里東至圖古里克接昌吉縣¶
　　界西南至安濟哈雅接庫爾喀喇烏蘇界南至天¶
　　山北至葦湖縣治東二十里有塔什河塘¶
　　︹漢書西域傳︺宣帝初即位公主及昆彌皆遣使上¶
　　書言匈奴復連發大兵侵擊烏孫取車延惡師地¶
<pb:KR2k0039_WYG_010-16b>¶
　　收人民去使使謂烏孫趣持公主來欲隔絶漢¶
　　︹後漢書西域傳︺移支國居蒲類地其人勇猛敢戰¶
　　以冦鈔為事皆被髪隨畜逐水草不知田作¶
　　︹唐書突厥傳︺西突厥由焉耆北八日行得北庭乙¶
　　毗鉢羅肆葉䕶可汗忌泥孰泥孰亡入焉耆後肆¶
　　葉䕶可汗走康居國人迎泥孰於焉耆立之是為¶
　　咄陸可汗賀魯取咄陸可汗故地及敗裂其地為¶
　　州縣以處諸部胡禄屋闕部為鹽泊都督府隸安¶
<pb:KR2k0039_WYG_010-17a>¶
　　西都䕶府︹地理志︺鹽泊都督府以胡禄屋闕部置¶
　　隸北庭都䕶府¶
　　　按酈道元水經注焉耆之北敦薨之山在匈奴¶
　　　之西烏孫之東是匈奴烏孫交界處在焉耆之¶
　　　北今自山南哈喇沙爾北踰天山是其地也今¶
　　　之迪化州昌吉縣為漢時蒲類前後國(説見/本卷)其¶
　　　直北當屬匈奴西境由是以西為烏孫東境南¶
　　　與焉耆相直如今伊犂東南路即漢時烏孫國¶
<pb:KR2k0039_WYG_010-17b>¶
　　　之東境也後漢書移支國居蒲類地應在今昌¶
　　　吉縣西與今綏來縣全境方位相合應屬後漢¶
　　　移支國地陽巴勒噶遜南去哈喇沙爾五百里¶
　　　以唐書由焉耆北八日行為西突厥北庭之文¶
　　　証之則此當屬唐時西突厥北庭惟其境在焉¶
　　　耆正北本相近附是以泥孰亡入焉耆國人迎¶
　　　而立之也再考當時五咄陸部俱屬西突厥東¶
　　　境而葛邇禄胡屋(即胡禄/屋闕)鼠尼施三姓於聖厯¶
<pb:KR2k0039_WYG_010-18a>¶
　　　四年内屬境地毗連以今地位考之葛邏禄居¶
　　　北當在塔爾巴噶台納林和博克一帶與處木¶
　　　昆部雜居鼠尼施為處半部在裕勒都斯一帶¶
　　　更以博羅塔拉左右之為攝舍提暾部伊犁左¶
　　　右之為突騎施索葛莫賀部伊犁以西之為突¶
　　　騎施阿利施部推之(説並見十二十三/卷及本卷各條下)則所謂¶
　　　胡禄屋闕部者應在今額彬格遜淖爾南境¶
　　　左右諸河環抱之間與今綏來縣全境形勢適¶
<pb:KR2k0039_WYG_010-18b>¶
　　　符而唐得之以為鹽泊都督府者也惟地理志¶
　　　鹽泊都督府隸北庭都䕶突厥傳隸安西都䕶¶
　　　説不相同然考當時北庭大都䕶府統縣四金¶
　　　滿輪臺後庭西海輪臺在龜兹東西海應即西¶
　　　突厥傳所謂雷翥海是北庭所轄之境甚廣且¶
　　　據地理志十姓部落皆隸北庭惟四鎮都督府¶
　　　州三十四河西内屬諸胡州十二府二西域府¶
　　　十六州七十二則隸安西都䕶府兩都䕶府境¶
<pb:KR2k0039_WYG_010-19a>¶
　　　地多寡適中如突厥傳所云則十姓部落亦¶
　　　隸安西其北庭所轄不應太小且安得輪臺¶
　　　西海而縣之邪此當以地理志之説為正也¶
　陽巴勒噶遜¶
　　陽巴勒噶遜在縣治東三十里舊説以為古陽闗¶
　　者非是(説詳疆域一/敦煌縣條)¶
　圖古里克¶
　　圖古里克在陽巴勒噶遜東五十里西北距綏¶
<pb:KR2k0039_WYG_010-19b>¶
　　來縣治八十里圖古里克郭勒出天山北麓北流¶
　　經其地有圖古里克塘¶
　巴克呼蘇¶
　　巴克呼蘇在綏來縣治西四十里南距哈屯博克¶
　　達鄂拉一百里當孔道設有破城子塘¶
　　　按唐書突厥傳由焉耆北八日行得西突厥北¶
　　　庭與處月處宻諸種雜處月即漢車師後城金¶
　　　滿地處宻應其西又咄陸以處月處宻兵圍天¶
<pb:KR2k0039_WYG_010-20a>¶
　　　山而不克孝恪追北抵遏索山斬千餘級降處¶
　　　宻部而歸遏索山應即今哈屯博克達鄂拉處¶
　　　宻部應在其北疑與今之巴克呼蘇相近¶
　烏蘭烏蘇¶
　　烏蘭烏蘇在巴克呼蘇西四十里¶
　和爾郭斯¶
　　和爾郭斯舊對音為和落霍澌在烏蘭烏蘇西十¶
　　里東距綏來縣治八十里地有和爾郭斯郭勒乾¶
<pb:KR2k0039_WYG_010-20b>¶
　　隆二十三年正月超勇郡王將軍䇿布登扎布以¶
　　四百人追凖噶爾從賊布庫察漢哈薩克沙喇等¶
　　至此賊衆千餘以輜重先行賊據險設伏我兵至¶
　　賊蜂聚鎗礟四集䇿布登扎布奮勇突圍擒其宰¶
　　桑渥赭特殱衆四百我軍無一傷者賊乃潰散¶
御製和落霍澌行(戊寅/)¶
今春我師勦逆夷首戰實和落霍澌斬將搴旗早報㨗¶
酬勞頒賚已有差即今生解俘囚至曰渥赭特宰桑伊¶
<pb:KR2k0039_WYG_010-21a>¶
　散秩大臣曾授職乃敢倡亂如鴞鴟面詢彼所致敗故¶
　咋舌惟嘆天奪其彼衆猶有千餘騎覘知我寡設計奇¶
　輜重逺行誘我逐層層伏賊據險巇官兵四百始馳至¶
　少騎示弱山之陲我進彼乃蠭甬集鋭礟如雨循環施¶
　我軍曾無一傷者百靈擁䕶信有之衝鋒突入矢齊發¶
　賊乃喪膽紛離披鹿埵隴種各逃兵大鞣大膞張軍威¶
　殱彼屍僵近四百負傷遁者數無訾是誠¶
天助額手慶奮勇要亦資人為問率軍者其人誰超勇親¶
<pb:KR2k0039_WYG_010-21b>¶
　王家聲貽(將軍䇿布登扎布為超勇親王額駙䇿楞之/子其兄成衮扎布襲封親王䇿布登扎布以)¶
　(奮勇著績爵封郡/王亦賜號超勇)¶
　　博羅特克圖魯庫¶
　　　博羅特克圖魯庫在巴克呼蘇西二十里東距綏¶
　　　來縣治一百里和爾郭斯郭勒西¶
　　安濟哈雅¶
　　　安濟哈雅在博羅特克圖魯庫西南五十里東距¶
　　　綏來縣治一百五十里南北有山安濟哈雅郭勒¶
<pb:KR2k0039_WYG_010-22a>¶
　　經流其地形勢𦂳嚴饒水草宜耕牧舊凖噶爾¶
　　部噶勒丹多爾濟之姪扎納噶爾布㳺牧於此乾¶
　　隆二十二年四月呢嗎與噶勒丹多爾濟不協説¶
　　扎納噶爾布殺之及所屬舊宰桑等據其餘衆與¶
　　呢嗎扎哈沁為一欲據凖噶爾為台吉乃自安濟¶
　　哈雅移博羅塔拉而去後為布爾古特台吉渾齊¶
　　等擒殺其部悉定東為巴哈安濟哈雅西為伊克¶
　　安濟哈雅西接庫爾喀喇烏蘇界¶
<pb:KR2k0039_WYG_010-22b>¶
　　　以上屬綏來縣¶
　阜康縣治¶
　　阜康縣治舊地名特訥格爾在迪化州治東北二¶
　　百里舊為凖噶爾圖爾古特部㳺牧處入版圖後¶
　　建阜康堡門四東曰綏惠西曰振武南曰麗陽北¶
　　曰寧朔乾隆四十一年設阜康縣隸迪化州縣境¶
　　東西三百十里東至得勒呼蘇台接鎮西府奇臺¶
　　縣界西至甘泉舖接迪化州界南至天山北至葦¶
<pb:KR2k0039_WYG_010-23a>¶
　　湖¶
　　︹漢書西域傳︺烏貪訾離國王治于婁谷東與單桓¶
　　南與且彌西與烏孫接¶
　　　按漢且彌國在天山南金嶺北為山北六國之¶
　　　一烏貪訾離南與且彌國接可知其國在博克¶
　　　達鄂拉之北與今阜康縣治之特訥格爾方位¶
　　　相合應即其地又烏貪訾離與烏魯木齊字音¶
　　　相近特訥格爾與烏魯木齊境界毗接在漢時¶
<pb:KR2k0039_WYG_010-23b>¶
　　　當是一國地故其名雖變而不相離也又漢書¶
　　　稱烏貪訾離為車師後王西境分國是其東境¶
　　　應與車師後國接今阜康縣屬東境當屬車師¶
　　　後王國地(詳見後濟/木薩條)¶
　賽因塔喇¶
　　賽因塔喇在阜康縣治東六十里南距博克達鄂¶
　　拉八十里平原沃壤廣饒水草宜耕牧又東三十¶
　　里為滋泥泉塘¶
<pb:KR2k0039_WYG_010-24a>¶
　　︹漢書西域傳︺單桓國治單桓城去長安八千八百¶
　　七十里¶
　　　按漢烏貪訾離國東與單桓接今阜康縣治為¶
　　　烏貪訾離地賽因塔喇居其東境應即單桓國¶
　　　地漢書西域傳稱單桓户止二十七其國甚小¶
　　　略如今縣屬之一塘耳¶
　庫里葉圖¶
　　庫里葉圖在賽因塔喇東六十里西距阜康縣治¶
<pb:KR2k0039_WYG_010-24b>¶
　　一百二十里¶
　納里特¶
　　納里特在庫里葉圖東二十里西距阜康縣治一¶
　　百四十里又東十里為三台塘¶
　濟木薩¶
　　濟木薩在三台塘東七十里西距阜康縣治二百¶
　　三十里舊城一乾隆三十七年增築¶
賜名愷安門三東曰麗旭西曰同風南曰覃惠又新建¶
<pb:KR2k0039_WYG_010-25a>¶
　　保惠城門三東曰舒景西曰阜登南曰萃昌舊城¶
　　西五里為柳樹溝建堡一曰時和門三東曰皥平¶
　　西曰肅正南曰麗照又西二十五里為雙岔河建¶
　　堡一曰育昌門三東曰廣生西曰徠極南曰兆嘉¶
　　俱有屯田(見屯/政門)濟木薩東北四十里為伯什特勒¶
　　克有舊城¶
　　︹漢書西域傳︺車師後王姑句與匃奴南將軍地接¶
　　普(戊巳校/尉徐普)欲分明其界召姑句使證之不肯擊之¶
<pb:KR2k0039_WYG_010-25b>¶
　　姑句馳突出髙昌壁入匃奴單于執送因請其罪¶
　　不聽斬姑句建國二年車師後王須置離欲亡入¶
　　匈奴戊巳校尉刁䕶聞之騐問詞服都䕶但欽斬¶
　　置離兄輔國侯狐蘭支將置離衆二千餘人驅畜¶
　　産舉國亡降匈奴¶
　　︹後漢書西域𫝊︺置戊部候居車師後部候城相去¶
　　五百里又自髙昌壁北通後部金滿城五百里後¶
　　王居塗務谷去長史所居五百里去洛陽九千六¶
<pb:KR2k0039_WYG_010-26a>¶
　　百二十里北與匈奴接後部西通烏孫建武二十¶
　　一年遣子入侍光武遣還之乃附屬匈奴永元八¶
　　年戊巳校尉索頵欲廢後部王涿鞮涿鞮反擊前¶
　　王尉卑明年漢討涿鞮入北匈奴追斬之立涿鞮¶
　　弟農奇為王永寧元年後王軍就及母沙麻叛殺¶
　　部司馬延光四年長史班勇擊斬之永建元年勇¶
　　率農奇子加特奴擊呼衍王破之立為後王陽嘉¶
　　四年呼衍王侵後部救之永興元年車師後部王¶
<pb:KR2k0039_WYG_010-26b>¶
　　阿羅多亡走北匈奴中立後部故王軍就質子卑¶
　　君為後部王後阿羅多還與卑君爭國戊校尉閻¶
　　詳許復為王乃詣詳降於是收奪所賜卑君印綬¶
　　更立阿羅多為王¶
　　︹魏畧西戎傳︺北新道西行東至且彌國西且彌國¶
　　單桓國畢陸國蒲陸國烏貪國皆并屬車師後¶
　　部王治于賴城魏賜其王號大都尉受魏王印¶
　　︹唐書西域傳︺髙昌王文泰與西突厥通以金厚餉¶
<pb:KR2k0039_WYG_010-27a>¶
　　西突厥欲谷設約有急為表裏使葉䕶屯可汗浮¶
　　圖城︹地理志︺北庭大都䕶府本廷州貞觀十四年¶
　　平髙昌以西突厥泥伏沙鉢羅葉䕶阿史那賀魯¶
　　部落置長安二年為北庭都䕶府縣四金滿輪¶
　　臺後庭西海¶
　　　按漢車師後國南與車師前國接班書謂之後¶
　　　國范書謂之後部今天山南闢展屬為車師前¶
　　　部地(詳見天/山南路)自濟木薩南踰天山通闢展所屬¶
<pb:KR2k0039_WYG_010-27b>¶
　　　之交河即漢書由前部高昌壁通後部金滿城¶
　　　之路是車師後王國在今阜康縣境内而所謂¶
　　　金滿城者與今濟木薩為近似矣闢展北倚天¶
　　　山踰山為唐西突厥地葉䕶屯可汗浮圖城與¶
　　　高昌相影響其地必與高昌北境相屬故得藉¶
　　　此以為聲援今濟木薩與東北境之伯什特勒¶
　　　克皆有舊城而自濟木薩南踰天山通闢展即¶
　　　高昌地疑漢時金滿城唐時浮圖城故址于是¶
<pb:KR2k0039_WYG_010-28a>¶
　　　乎在也處月内屬即其地置金滿沙陀二州金¶
　　　滿居西即漢金滿城舊地又為金滿縣𨽻北庭¶
　　　都䕶府皆以漢城得名又考漢書匈奴東蒲類¶
　　　王降都䕶分車師後王之西為烏貪訾離地以¶
　　　處之烏貪訾離南與且彌接為今之特訥格爾¶
　　　即阜康縣治則特訥格爾以東應屬車師後王¶
　　　地魚豢魏畧載車師後部王治于賴城與漢書¶
　　　所載烏貪訾離國治于婁谷者境本毗連音亦¶
<pb:KR2k0039_WYG_010-28b>¶
　　　相近疑于賴城即在于婁谷畢陸即漢卑陸字¶
　　　之訛也至漢前國後國即唐前庭後庭名號相¶
　　　沿大畧可証然唐時北庭四縣疆域甚廣應不¶
　　　止車師後王之地以地理志考之後庭縣注云¶
　　　本蒲類是兼有蒲類國也輪臺縣本漢輪臺地¶
　　　是兼有焉耆國也惟金滿縣即金滿城為漢車¶
　　　師後國之地是不得謂唐之後庭即漢之後國¶
　　　者要不得謂漢之後國非唐之北庭矣¶
<pb:KR2k0039_WYG_010-29a>¶
　得勒呼蘇台¶
　　得勒呼蘇台在伯什特勒克城南五十里其西二¶
　　十里為伊克呼蘇台又東接奇臺縣界¶
　　　以上屬阜康縣¶
　¶
　¶
　¶
　¶
<pb:KR2k0039_WYG_010-29b>¶
　¶
　¶
　¶
　¶
　¶
　¶
　¶
欽定皇輿西域圖志卷十¶
