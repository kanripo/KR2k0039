# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.599979
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷十八目録
<pb:KR2k0039_WYG_018-1a>¶
欽定四庫全書¶
欽定皇輿西域圖志卷十八目録¶
　疆域十一(天山南路五/)¶
　　葉爾羌屬¶
　　　葉爾羌¶
　　　察特西林¶
　　　巴爾楚克¶
　　　呼拉瑪¶
<pb:KR2k0039_WYG_018-1b>¶
　　　伯什恰特¶
　　　拜林¶
　　　宻什雅爾¶
　　　塔噶爾齊¶
　　　阿布普爾¶
　　　汗阿里克¶
　　　庫勒塔里木¶
　　　鄂湍楚魯克¶
<pb:KR2k0039_WYG_018-2a>¶
　　　雅哈阿里克¶
　　　坡斯恰木¶
　　　舒帖¶
　　　呼木什恰特¶
　　　伯什阿里克¶
　　　托古斯恰特¶
　　　鄂爾多諤斯騰¶
　　　阿喇勒¶
<pb:KR2k0039_WYG_018-2b>¶
　　　喀瑪喇克¶
　　　哈喇古哲什¶
　　　喇巴特齊¶
　　　和什阿喇布¶
　　　色勒克郭勒¶
　　　伊竒蘇寧阿喇斯¶
　　　裕勒阿里克¶
　　　庫克雅爾¶
<pb:KR2k0039_WYG_018-3a>¶
　　　塔克布伊¶
　　　英額齊盤¶
　　　沙圖¶
　　　哈爾噶里克¶
　　　貝拉¶
　　　楚魯克¶
　　　皮什南¶
　　　固璊¶
<pb:KR2k0039_WYG_018-3b>¶
　　　木齊¶
　　　章固雅¶
　　　薩納珠¶
　　　衮得里克¶
　　　都窪¶
　　　皮雅勒阿勒瑪¶
　　　阿克阿里克¶
　　　塞爾勒克¶
<pb:KR2k0039_WYG_018-4a>¶
　　　喀爾楚¶
　¶
　¶
　¶
　¶
　¶
　¶
　¶
<pb:KR2k0039_WYG_018-4b>¶
　¶
　¶
　¶
　¶
　¶
　¶
　¶
欽定皇輿西域圖志卷十八目録¶
#+PROPERTY: JUAN 卷十八
<pb:KR2k0039_WYG_018-5a>¶
欽定四庫全書¶
欽定皇輿西域圖志卷十八¶
　疆域十一¶
　　天山南路五¶
　葉爾羌屬　東至察特西林接阿克蘇界西至喀爾¶
　　楚入蔥嶺通藩屬㧞達克山界東南至皮雅勒阿¶
　　勒瑪接和闐界西北至喀什噶爾達里雅接喀什¶
　　噶爾界¶
<pb:KR2k0039_WYG_018-5b>¶
　葉爾羌¶
　　葉爾羌舊對音葉爾竒木或名葉爾欽皆音之轉¶
　　也東南由阿克蘇八百里西道由喀什噶爾五百¶
　　里至其地距京師一萬二千三百八十五里城周¶
　　十餘里有六門土岡環其東南城踞岡上規模宏¶
　　敞甲於回部城中街巷屈曲錯雜無有條理民居¶
　　以土垣屏蔽穴垣為户髙者三尺傴僂出入屋宇¶
　　毗連處咸有水坑導城南哈喇烏蘇之水達於城¶
<pb:KR2k0039_WYG_018-6a>¶
　　　北是資飯用逺近所屬村城甚多其最著者得二¶
　　　十有七康熈二十一年其地回酋阿布都里什特¶
　　　為準噶爾所執至三十五年準噶爾為大兵所破¶
　　　阿布都里什特偕妻子來朝¶
賜冠服銀幣遣官䕶送至哈密俾歸國後為準噶爾所阻¶
　　　不獲内附乾隆二十三年八月霍集斯伯克以烏¶
　　　什降告於將軍兆恵曰霍集占自庫車遁而西非¶
　　　往喀什噶爾即葉爾羌矣若大兵進攻喀什噶爾¶
<pb:KR2k0039_WYG_018-6b>¶
　　　則布魯特安集延賊之仇也必不往將南奔葉爾¶
　　　羌東南聮和闐以為援西南通㧞達克山痕都斯¶
　　　坦哈喇圖伯特以為窟進退有所據勢難拔不若¶
　　　徑趨葉爾羌招徕和闐要截拔達克山諸路一舉¶
　　　而克擒賊必矣喀什噶爾不足定也兆恵從其計¶
　　　擁馬兵四千步兵六千保葉爾羌其兄波羅泥都¶
　　　亦自喀什噶爾以馬兵三千步兵二千往㑹賊乗¶
　　　我師未至盡驅城外村莊居民入城田禾盡刈不¶
<pb:KR2k0039_WYG_018-7a>¶
　　及刈者焚之近城多為大坎城東北兼築髙臺以¶
　　資守禦十月我師將抵葉爾羌兆恵等勒兵二千¶
　　分中軍左右翼兆恵率侍衞鄂實福齡安及閒散¶
　　侍衞等為中軍叅贊明瑞等率巴圖魯兵二百為¶
　　中軍前隊總兵髙天喜領鎗礟隨中軍纛為後隊¶
　　左翼副都統鄂木布等領後隊副都統愛隆阿¶
　　等領後隊右翼副都統由屯等領前隊總管端濟¶
　　布等領後隊巴圖魯喀拉璊綽爾圖厄魯散秩大¶
<pb:KR2k0039_WYG_018-7b>¶
　　臣達什䇿凌率挑誘兵最先進各部回兵在中軍¶
　　兩翼間行部勒既定初六日陳於城東前限於坎¶
　　馬不能進於是左翼兵自東向西進攻右翼兵覔¶
　　路向東進挑誘兵直前衝突時臺上坎下空房破¶
　　屋中伏賊放鎗拒戰我師奪臺殺賊賊敗走我師¶
　　尾之注矢如雨賊紛紛墜馬有頃城東西兩門内¶
　　各四五百騎出陣而立逡巡不敢前俄出數十騎¶
　　來致師鄂木布明瑞等十人率勁旅賈勇入摧鋒¶
<pb:KR2k0039_WYG_018-8a>¶
　　䧟陣城内益出賊兵與我兵三戰賊皆辟易北門¶
　　又出賊騎三四百來夾攻為由屯截殺不得逞自¶
　　夘迄申賊乃敗入城閉門守是役也我軍甫集殲¶
　　賊甚衆將士用命凡新附之厄魯特回部伯克等¶
　　多怨霍集占之煽黨背徳咸感激奮勇軍聲大振¶
　　我師得偵者言賊牲畜及沙拉斯家屬俱在城南¶
　　之英額齊盤山議移兵往掠分賊勢十三日兆恵¶
　　先遣愛隆阿等分兵八百扼喀什噶爾來援要道¶
<pb:KR2k0039_WYG_018-8b>¶
　　乃徒營從城東轉攻城南師濟哈喇烏蘇甫四百¶
　　騎橋斷賊兵乗機發馬步繼進兆恵率明瑞等分¶
　　列三隊縱横衝突所當者破殺賊千人再敗之已¶
　　復分左右翼來殊死戰我軍自庫車逺至馬力弗¶
　　能支更阻於淖引軍渡哈喇烏蘇達城東大營賊¶
　　衆四集合圍我軍接戰五晝夜士氣奮厲軍中贏¶
　　糧足資三月守於是掘濠築壘以待援師(互詳卷/二十八)¶
　　(哈喇烏/蘇條)二十四年正月㑹富徳等統新調兵自阿¶
<pb:KR2k0039_WYG_018-9a>¶
　　克蘇來援阿里衮適解馬千疋馳至遂振旅以還¶
　　阿克蘇(詳後呼/拉瑪條)波羅泥都霍集占度大兵再至必¶
　　成擒乃虜其民人牲畜棄城踰山遁於是葉爾羌¶
　　之舊伯克回民等以全城降先是都統伯納木扎¶
　　爾副都統三泰奉¶
命往代兆恵富徳為將軍叅贊至葉爾羌兆恵等方在¶
　　圍愛隆阿據河駐後納木扎爾三泰過其營猝陷¶
　　賊俱遇害¶
<pb:KR2k0039_WYG_018-9b>¶
勅於葉爾羌南建雙義祠祀之¶
御製平定回部勒銘葉爾羌碑文¶
粤稽回始肇自天方又名默克一曰天堂大食見元回¶
鶻見唐是皆彷彿所傳弗詳惟我皇清撫有華夏血氣¶
之倫均歸陶冶準夷昔强㝠頑弗上恃厥險逺實梗化¶
者䝟貐其衆豺狼其羣以回為羊役以耕耘利其善賈¶
三倍市欣拘二酋長處伊犁濵四大回城輸租獻賦騰¶
格是供衞拉是懼繭絲奚堪溝壑已遽有面内心其何能¶
<pb:KR2k0039_WYG_018-10a>¶
訴準夷既平羣回見天謂自今始飽食晏眠遣厥酋歸¶
撫爾土田生死肉骨詎疑變遷詎疑變遷徳竟怨報助¶
我叛疆戕我星軺(叶/)是用興師聲罪致討(叶/)乃敢抗顔¶
蜩螗讙譟既侮厥外宜安厥内而何狂狙心焉昏憒殺¶
人為戲奪妻為穢大失衆心無不怨背三道並發四甄¶
齊攻酋知弗支自擄一空廿日之前駾走無踪爾雖知¶
踪我追應窮滔滔洸洸連戰皆克旦夕茍延遂入異域¶
異域畏懐舉旗助力腐䑕莫逋遂來獻馘二酋既殲諸¶
<pb:KR2k0039_WYG_018-10b>¶
回永靖叶設官定賦去其苛政昔之諸回曉戰夜偵今¶
恬以嬉各保性命昔之諸回為準夷臣今語隣封曰天¶
王民曰天王民誰汝苦辛藝爾黍稷孳爾子孫在昔己¶
巳爰平金川兹定回部亦己夘年嵗符理紀瑞疊祥駢¶
持盈保泰惟懋慎㫋¶
御製我軍詩(戊寅/)¶
我軍取烏什酋長欵復獻(阿竒木霍集斯伯克阿竒木/伯克者回語大頭目霍集斯)¶
(其名/也)元戎乗良機率衆直前進其奈隆冬時枯草經蹂¶
<pb:KR2k0039_WYG_018-11a>¶
躪以此馬不肥奚堪供斫陣況臨彼巢穴螳臂孤注奮¶
借一誘我軍萬騎逞軀趂我師纔千餘鼓勇無退寸橋¶
圯渡四百忠義人争勸殺賊至千餘矢盡接短刃涉淖¶
退保營相持城下頓(十月六日我師直薄葉爾羌城賊/縁邊畫溝立隊自固我師以少擊)¶
(衆所向披靡三戰殱獲甚夥賊擁竄入城不出將軍兆/恵以賊游牧在城南英峩竒盤山計乗虚襲賊輜重制)¶
(賊十三日取道城東渡河未及半而橋圮我師過河者/纔四百騎遇賊馬步萬餘張左右翼來戰而地皆沮洳)¶
(人馬不能如志且戰且踰河退保大營雖遇挫衂而人/知効命殺賊千餘我四百人中纔傷一百時營中餘二)¶
(月餘糧髙壘深濠/以待集師協𠞰)壯士遴七人星馳兩致信(將軍遣索/倫侍衞五)¶
<pb:KR2k0039_WYG_018-11b>¶
(十保等兩次賈勇突出遇賊衆遮道者戮之賫奏達阿/克蘇城時叅賛大臣舒赫徳駐守因令五十保馳驛迎)¶
(趨援師且直抵京城面奏軍/營情事俟師齊即率以赴援)舒赫徳留守諸回静以鎮¶
羽檄催後師繼進期颷迅畢齊阿克蘇赴援雪深恨夷¶
考兵興來曽無遭挫韌此畨客主殊不幸致事僨兆恵¶
稱輕敵請罪誠不吝此非退縮比誰逆料利鈍終能寡¶
勝衆允由効忠藎奚忍更加罪褒嘉章服晉諸臣諸軍¶
士行賞以功論(命兆恵由伯爵晉封武毅謀勇一等公/加賜寶石帽頂四團龍補服餘大臣弁)¶
(兵等封賞/優叙有差)晝夜促後軍直前金鼓振欲藉士敵愾(今夏/特命)¶
<pb:KR2k0039_WYG_018-12a>¶
　(派索倫察哈爾健鋭營及陜甘緑旗兵繼進已過闢展/而將軍富徳叅賛大臣舒赫徳等聞此信各羽檄催進)¶
　(其領軍大臣侍衞等無不切齒逆回寢皮食/肉人人同恨計十二月中可至葉爾羌)仰冀¶
天助順捷音共春來平回鴻績建¶
　御製圍解八韻(己夘/)¶
　圍解萬里逺懐紓午夜頻(客冬將軍兆恵等薄賊城堅/壁固守三閲月趣調援師時)¶
　(縈宵旰至是始得正月十四日/官兵剿賊解嚴兩軍㑹合之信)將軍誠善守¶
天意本先仁少挫終能勝知難在審因勞哉惟衆士予曰¶
　有良臣更議擣虛策相籌應變神(逆回大和卓木已遁/回喀什噶爾危城勢)¶
<pb:KR2k0039_WYG_018-12b>¶
　(同孤注惟慮小和卓木乗陳潛/突豫籌於各路偵備以防鋌險)兔營終詎脱蠖屈乃求¶
　伸(時軍中方議乗勝進取因念士卒久勞且兵饟在/道正宜少休養鋭勅於附近城中駐營以需繼進)重¶
　賞斯寧吝明征要必申舞干雖美事何以謝軍人(回酋/反噬)¶
　(稔惡傷我官兵非脅從比恇怯無識之徒或議解圍/却賊可以罷兵匪直無以伸國威且何由渫士怒耶)¶
　御製固濟爾巴圖魯璊綽爾圖盡節詩(己夘/)¶
　璊綽爾圖者索倫侍衛員曽以血戰功因賜號旌賢(璊/綽)¶
　(爾圖於乾隆二十一年冬隨大兵進剿阿/穆爾撒納與哈薩克力戰有功特賜是號)固濟爾何謂¶
　敢勇能摧堅亦云其勇耳大節乃炳然兆恵定回城(喀/什)¶
<pb:KR2k0039_WYG_018-13a>¶
(噶/爾)驛章一一宣云有瑪穆特被回擄去年其人厄魯特¶
隨軍厮役焉將軍遣偵騎彼亦隨往旃(時將軍遣散秩/大臣達什䇿凌)¶
(及璊綽爾圖莫寧察岱屯等率兵百人/前行捉生口瑪穆特莫寧察厮養也)忽被賊回遮衆¶
敵寡實難矢盡守空屋奮突揮以拳莫寧察戰沒岱屯¶
命亦捐璊綽爾圖在傷重飲劍艱猝被生縛去至霍集¶
占前卓立唾賊罵裂眥髮衝冠巴圖魯侍衛豈懼爾狂¶
㹪天兵今少至數萬繼進連以千敵爾萬汝滅踵不旋¶
霍集占乃怒持刀向頸剸其達什䇿凌同時遭繫牽霍¶
<pb:KR2k0039_WYG_018-13b>¶
集占忿詈爾厄魯特人(叶/)唇齒應相依何受中國官鐵¶
鉤鉤四肢其死最可憐皆是所親見飾語敢取愆徒以¶
無足數旦夕命苟延渠逃定回城乃復得見天兆恵聞¶
此語既悦繼涕漣悦以我有人涕以已所遣(叶/)據實歴¶
詳陳痛淚不忍看心與帥臣同恩加寧惜駢(璊綽爾圖/等前已有)¶
(㫖勅部照陣亡例賜卹今悉其死事/英烈狀復命察其子嗣優加恩卹)為齒睢陽張為舌¶
常山顔古有今豈無詩録其人傳¶
御製雙義詩(有序/己夘)¶
<pb:KR2k0039_WYG_018-14a>¶
　副將軍富徳至葉爾羌既定回城痛去嵗將士之没¶
　於王事暴骨沙塲為之築墳表墓因以奏聞葢隨將¶
　軍兆恵力守者固已無恙而旁出捉生及在途值賊¶
　者猝致捐軀實出逆料時則納木扎爾三泰適以奉¶
　差而往遇賊而殉此雙義之詩所由作也夫雙忠戡¶
　亂於無形雙烈表節於有北今之雙義亦復炳然此¶
　皆我八旗世臣與國同休戚者在諸人含笑九泉已¶
　知世録之必被而朕捫心午夜奚啻手足之如傷用兵¶
<pb:KR2k0039_WYG_018-14b>¶
　既非得已盡節豈所樂聞且即此役而言非生擒二酋¶
　何以雪我三軍之恨哉然既建大業寧免㣲疵即走¶
　卒厮養頗切同仇則知我國家豢養旗人萬年鞏固¶
　之基而非周秦漢唐一興兵而天下驛騷怨聲載道¶
　者比此又朕所深慶幸者夫¶
雙忠昔集事雙烈能㤀身(二事皆/見前集)兹作雙義詩其故得¶
細陳曰納木扎爾曽贊北路軍奮勇剪逆賊封伯酬其¶
勲(納木扎爾先以都綂叅賛北路軍務曽擒/喀爾喀叛逆青衮雜卜論功加封伯爵)副都統三¶
<pb:KR2k0039_WYG_018-15a>¶
泰英氣頗超人均御前侍衛素悉厥忠純兆恵富徳輩¶
從戎久効勤欲代俾將母(將軍兆恵富徳母俱年髙比/嵗領軍討賊故特簡二臣往)¶
(代/之)二臣被選掄去嵗黒水役(事見/前)固守遣索倫致信愛¶
隆阿權退催後援可支百日間速進莫逡巡(將軍兆恵/等猝被賊)¶
(遮時愛隆阿拒河駐後将軍兆恵自圍中遣索倫二人/間道傳語大兵未集可速回阿克蘇俟後軍一齊進援)¶
將軍及叅贊輕進徒俱焚當待師並來何慮狂狙狺(時/授)¶
(納木扎爾為靖逆將軍三泰為叅賛大臣/之信兆恵已知之故亦令暫廻以俟後軍)爾時二臣者¶
馳驛徃軍門過愛隆阿營却近黒水濱所遣人未¶
<pb:KR2k0039_WYG_018-15b>¶
遇礟聲前忽聞知賊與我戰聞戰恥退奔徒攜百餘騎¶
赴義命同捐(叶/)凶信驛遞來痛淚傷心魂使早知拒守¶
退俟熊羆羣同進可樹功何致均沉淪即先至一日¶
合兆恵軍屯亦可旋今嵗奚煩以身殉(叶/)不前復不後¶
此實若有神富徳自和闐重至黒水津葉爾竒木降諸¶
事粗處分痛念我將士沙場化為燐黄頭雖不備掩骼¶
權為墳猿鶴昔屬幻邱隴今可循因以此事奏西望揮淚¶
頻豐碑旌墓門千秋西海垠捐軀固臣節在爾非所論¶
<pb:KR2k0039_WYG_018-16a>¶
　在予則何忍此恨終當伸夷考六人蹟事異心同均與¶
　國休戚共寧止曰藎臣史筆多訛傳永言傳其真¶
　御製副將軍富徳奏報小和卓木霍集占亦望風先逃¶
　　葉爾羌回衆投誠擬平定回部凱歌十首(己夘/)¶
　伊犂平定擬功成孰謂狂回乃背盟師直從來荷¶
天佑詎予本意好佳兵¶
　偏師䕶衞入回城(逆酋大小和卓木為準噶爾拘禁日/久我師既定伊犂乃出諸繫中遣兵)¶
　(送大和卓木歸舊部時葉爾羌喀什噶爾城中伯克不/容大和卓木進城賴我師之力攻克其城大和卓木乃)¶
<pb:KR2k0039_WYG_018-16b>¶
　(能復統/其衆)反靣樓蘭太寡情是用再勤將與卒亦惟誅彼¶
　弟和兄¶
　庫車去嵗事逡巡不戰不追兔脱身(初雅爾哈善方領/重兵圍庫車城而)¶
　(小和卓木旋入旋出竟付諸不問自以坐得空/城即可報命老師縱賊至今實貽養癰之害)設使就¶
　擒早偃武至今猶恨僨轅人¶
　阿蘇(即阿克蘇也克字從上/阿急呼之原成二字)烏什遞投降直進原期速¶
　定駹(去冬將軍兆恵率師徑薄葉爾羌城雖以再定伊/犂投降布魯特周行萬餘里道逺馬乏猝爾被遮)¶
　(然其時適當諸回城望風獻欵因/乗勢直前速期綏靖非輕進也)萬里周行强努末將¶
<pb:KR2k0039_WYG_018-17a>¶
　軍猶是氣如杠¶
　二千餘人守三月逆回數萬不能攻援軍催進前師出¶
　(命副將軍富徳等統兵往援轉戰五晝夜我師全軍㧞/壘而還以少當衆且固守淹時而整暇如故洵有  神)¶
　(助/云)實賴¶
鴻禧益惕衷¶
　整軍三路進攻齊早慮同逃不暇齎(將軍兆恵富徳議/兵分往定兩城朕)¶
　(以二酋勢蹙或棄其人畜輜重而遁屢命将軍/等熟籌詳計以偏師遮其要路周防潛竄)哈什哈¶
　爾(平/聲)纔納欵葉爾竒木又來徯¶
<pb:KR2k0039_WYG_018-17b>¶
　自古火州傳不雨纒頭驚訝雨隨軍驛致佳音感¶
乾貺(土爾番闢展及葉爾羌喀什噶爾一帶素少雨澤今/大兵所過甘&KR0584;應時回衆絡繹来降者無不詑為神)¶
　(異/)降夷日日出千羣¶
　可知化外有同心簞食壺漿獻致欽(将軍等奏降人争/持糗糧羊酒歡迓)¶
　(營門具/見悃忱)便爾先逃更何往前途遮獲定成擒(時兆恵富/徳方撫定)¶
　(兩城之衆尅日進軍而叅賛公明/瑞等一面往躡賊踪期必俘獲)¶
　窮回歸化即吾民安集勞徠命藎臣(兩城回衆本為逆/渠所脅非自甘抗)¶
　(拒者今既不肯從亡且迎降恐後/因諭将軍等加意拊循以示無外)檢校漢唐西域傳可¶
<pb:KR2k0039_WYG_018-18a>¶
能到此事傳真¶
安集延將㧞達山(軍知偵知二酋先期通好㧞達山伯/克將欲往投又以賊黨願赴安集延)¶
(持議未决然于彼于此皆/屬回地可以尺組繫也)豈能自外八鴻間行看往遺¶
(去/聲)來俘獻兵氣漸銷唱凱還¶
　︹漢書西域傳︺從鄯善傍南山北波(後漢書作陂/注循河曰陂)河西¶
　　行至沙車為南道莎車國王治莎車城去長安九¶
　　千九百五十里東北至都䕶治所四千七百四十¶
　　六里西至疏勒五百六十里西南至蒲犂七百四¶
<pb:KR2k0039_WYG_018-18b>¶
　　十里宣帝時烏孫公主小子萬年莎車王愛之莎¶
　　車王無子死死時萬年在漢莎車國人計欲自託¶
　　於漢又欲得烏孫心即上書請萬年為莎車王漢¶
　　許之遣使者奚充國送萬年萬年初立暴惡國人¶
　　不悦莎車王弟呼屠徵殺萬年并殺漢使者自立¶
　　約諸侯背漢㑹衛侯馮奉世送大宛客即以便宜¶
　發諸國兵擊殺之更立他昆弟子為莎車王是嵗¶
　　元康元年也¶
<pb:KR2k0039_WYG_018-19a>¶
　︹後漢書西域︺傳莎車國西經蒲犂無雷至大月氏¶
　　東去洛陽萬九百五十里匈奴因王莽之亂畧有¶
　　西域惟莎車王延最强不肯附强常勅諸子當世¶
　　奉漢家不可負也延死子康立建武五年立康為¶
　　漢莎車建功懐徳王西域大都尉五十五國皆屬¶
　　焉康死弟賢立十四年賢與鄯善王安並遣使詣¶
　　闕貢獻於是西域始通蔥嶺以東諸國皆屬賢十¶
　　七年賜賢西域都䕶印綬更賜賢以漢大將軍印¶
<pb:KR2k0039_WYG_018-19b>¶
　　綬賢由是始恨而猶詐稱大都䕶移書諸國諸國¶
　　悉服屬焉號賢為單于數攻諸國二十二年冬攻¶
　　殺龜茲王遂兼其國媯塞王自以國逺殺賢使者¶
　　賢擊滅之後于窴王廣徳攻莎車執賢虜賢妻子¶
　　而并其國匈奴聞廣徳滅莎車復遣兵將賢質子¶
　　不居徵立為沙車王廣徳又攻殺之更立其弟齊¶
　　黎為莎車王章帝元和三年時長史班超發諸國¶
　　兵擊莎車大破之由是降漢莎車東北至疏勒︹班¶
<pb:KR2k0039_WYG_018-20a>¶
　　超傳︺超發于窴諸國兵二萬五千人擊莎車而龜¶
　　茲王遣左將軍發温宿姑墨尉頭舍五萬人救之¶
　　超召將校及于窴王議曰今兵少不敵計莫若各¶
　　散去于窴從是而東長史亦於此西歸可須夜鼓¶
　　聲而發陰緩所得生口龜兹王聞之大喜自以萬¶
　　騎於西界遮超温宿王將八千騎於東界徼于窴¶
　　超知二虜已出宻召諸部勒兵鷄鳴馳赴莎車營¶
　　胡大驚亂奔走追斬五千餘級莎車遂降自是威¶
<pb:KR2k0039_WYG_018-20b>¶
　　震西域¶
　︹魏書西域傳︺渠沙國居故沙車城在子合西北去¶
　　代一萬二千九百八十里¶
　︹唐書西域傳︺疏勒東南五百里濟徒多水踰大沙¶
　　嶺有斫句迦種或曰沮渠地千里東踰嶺八百里¶
　　即于闐也¶
　︹元史世祖本紀︺至元十一年正月立于闐葉爾羌(舊/作)¶
　　(鴉兒看/今改正)兩城水驛十三年正月詔安慰葉爾羌等¶
<pb:KR2k0039_WYG_018-21a>¶
　　城¶
　　　按莎車在漢為大國東接于闐北連疏勒今和¶
　　　闐為于闐方位道里不爽采玉河流證據猶在¶
　　　而喀什噶爾諸城為疏勒西境按諸史傳與南¶
　　　有黄河西帶葱嶺之説合亦無可疑者今葉爾¶
　　　羌在喀什噶爾東南和闐西北應為莎車故壤¶
　　　而又饒地利擅形勢儼然西域一大都㑹是即¶
　　　後漢時莎車王賢所恃以憑陵與國者以疏勒¶
<pb:KR2k0039_WYG_018-21b>¶
　　　莎車兩國全勢論之莎車在疏勒南范史稱莎¶
　　　車東北至疏勒而前書則云西至疏勒五百六¶
　　　十里者疏勒東西之境最廣各就邊界而言故¶
　　　不同也後漢班超頓兵疏勒發于闐諸國兵擊¶
　　　莎車超謂於此西歸者自今葉爾羌至喀什噶¶
　　　爾當西北行而龜兹王於西界遮超應即今自¶
　　　葉爾羌城西赴英噶薩爾一路而前書稱自鄯¶
　　　善西行至莎車為南道則莎車自屬南道極西¶
<pb:KR2k0039_WYG_018-22a>¶
　　　附近葱嶺之國今葉爾羌城西直接葱嶺以是¶
　　　知為莎車也降自北魏號渠莎國介於兩大漸¶
　　　就微弱周隋以來不著於史當為于闐所并唐¶
　　　書疏勒東南五百里有斫句迦種一曰沮渠疑¶
　　　即北魏渠莎之舊又按唐書地理志毗沙都督¶
　　　府為四鎮之一註曰本于闐國是則莎車轉為¶
　　　渠莎渠莎又轉為毗沙而莎車故墟久為于闐¶
　　　所并故直以毗沙名四鎮也今和闐葉爾羌均¶
<pb:KR2k0039_WYG_018-22b>¶
　　　隸¶
　天朝以古證今數典必從其朔則和闐為于闐葉爾¶
　　　羌為莎車方位較然未宜假借也至元世祖於¶
　　　鴉兒看城置水驛與于闐城並叙應即葉爾羌¶
　　　對音之訛耳¶
　察特西林¶
　　察特西林在葉爾羌東北境喀什噶爾達里雅流¶
　　經其南西南距葉爾羌城八百里¶
<pb:KR2k0039_WYG_018-23a>¶
　巴爾楚克¶
　　巴爾楚克在察特西林西南一百里喀叶噶爾達¶
　　里雅流經其南西南距葉爾羌城七百五十里自¶
　　葉爾羌東行七十里為愛吉特呼又東九十里為¶
　　賴里特又東一百二十里為邁納特又東九十里¶
　　為阿朗格爾又東六十里為阿克薩克瑪拉爾又¶
　　東八十里為畢薩克又東七十里為賽爾古努斯¶
　　又東七十里為哲克得里克托海又東一百里踰¶
<pb:KR2k0039_WYG_018-23b>¶
　　喀什噶爾達里雅至此又東八十里為庫克轍爾¶
　　又東七十里為汗阿里克又東六十里為烏圖斯¶
　　克璊又東五十里為伊拉都接阿克蘇界又自巴¶
　　爾楚克西行通喀什噶爾樹木叢茂小山如屏逆¶
　　酋霍集占自庫車亡命道經其間有牲畜之民驅¶
　　脅以西餘遭戮殆盡逆酋伏誅後始遷回民居此¶
　　　按巴爾楚克在喀什噶爾達里雅北水經謂北¶
　　　河自疏勒逕流南河之北東南流逕疏勒城下¶
<pb:KR2k0039_WYG_018-24a>¶
　　　南去莎車五百六十里此指今喀什噶爾達里¶
　　　雅逕巴爾楚克之南而東注者言也北史稱疏¶
　　　勒國南有黄河又云有大城十二小城數十今¶
　　　巴爾楚克城正當喀什噶爾達里雅北岸當即¶
　　　在小城數十之内葢今喀什噶爾達里雅之¶
　　　北東自巴爾楚克西至喀什噶爾皆古之疏勒¶
　　　地當時城郭隨在而有亦事之常無足疑者¶
　呼拉瑪¶
<pb:KR2k0039_WYG_018-24b>¶
　　呼拉瑪舊對音為呼爾璊在巴爾楚克西南百三¶
　　十里踰喀什噶爾達里雅至其地乾隆二十三年¶
　　十月將軍兆恵追逆酋霍集占於葉爾羌城下懸¶
　　師深入賊衆蝟集先是夏六月¶
皇上軫念從征軍士在行間久欲以更番休養調撥兵¶
　　馬次第抵阿克蘇及是阿克蘇叅贊大臣舒赫徳¶
　　即統新調兵三千五百赴援馳至巴爾楚克副將¶
　軍富徳以兵三百來㑹簡卒蒐乗汰存疲弱率鋭¶
<pb:KR2k0039_WYG_018-25a>¶
　　師遄行以新撥馬未至士多步行者二十四年正¶
　　月六日次呼拉瑪霍集占擁賊五千餘騎迎戰我¶
　　馬兵纔六百富徳等令努三愛隆阿分領叅賛大¶
　　臣福禄等各按部伍督放中軍火器步行之索倫¶
　　察喀爾善射兵分列兩翼自己至申與賊鏖戰十¶
　　餘次賊敗走提督豆斌率中軍鎗礟奮進奪取賊¶
　　人負固處誤中賊礟遂遇害富徳努三率左翼兵¶
　　獲霍集占所居帳及鎗礟旗纛諸物舒赫徳愛隆¶
<pb:KR2k0039_WYG_018-25b>¶
　　阿以右翼兵擊敗餘賊追奔逐北十五里許翌日¶
　　黎眀整兵進行砂礫中賊又率衆踞髙阜逆我師¶
　　富徳等督兵突擊竟日夜初八日賊輕我馬少四¶
　　面迎截官兵屹不動我師在砂礫地兩晝夜不得¶
　　水拾氷塊以咽是夜陣而行將移駐有水處未十¶
　　里賊隨後挑戰我兵亦隨機擊殺至天曉及葉爾¶
　　羌諤斯騰渡口富徳等整兵守渡賊不能奪轉戰¶
　　復一日夜是夜擇營中堪乘馬得五六十盡給壯¶
<pb:KR2k0039_WYG_018-26a>¶
　　士選精鋭步兵二百從之往襲賊營未至適叅贊¶
　　大臣阿里衮遵¶
㫖督解馬千匹星馳來㑹阿里衮與鄂博什分兵兩翼¶
　　讙呼馳突賊衆驚敗越日與富徳等合軍威大振¶
　　而敗去之賊復在外吹螺招集餘黨於是努三鄂¶
　　博什等自右翼馳出乗勢襲擊阿里衮愛隆阿自¶
　　左翼夾攻富徳以中軍合戰殺賊千餘及大伯克¶
　　數十獲器械馬匹無算波羅泥都脅間中鳥鎗傷¶
<pb:KR2k0039_WYG_018-26b>¶
　　創甚賊舁之入城潛回喀什噶爾方是時師行千¶
　　里地無水草猝然遇賊步騎勢殊五日四夜酣戰¶
　　不息仰賴¶
聖謨神逺先事綢繆呼吸之間雲集響應我師既盛賊¶
　　乃敗逃富徳等遂鼓行而前抵葉爾羌與兆恵夾¶
　　攻破賊¶
御製我師詩(己夘/)¶
我師萬里外馬力實難繼況深入賊巢主客勢誠異¶
<pb:KR2k0039_WYG_018-27a>¶
以此被所圍固守鼓衆氣豈忍罪輕進惟奬勤王事(上/年)¶
(十月十三日之役將軍兆恵直薄葉爾羌城僅以四百/餘人衝剿賊衆二萬餘又道逺馬乏猝有挫衂然深溝)¶
(髙壘悉力持守賊不敢犯其果鋭沉毅有大過人者若/輒以倖試為訾議將徒快懦夫首䑕之論何以勵将集)¶
(事是以屢詔褒勉而/趨諸軍刻日赴援)再三督援師速進以接濟亦不待¶
督責敵愾人同勵(叅賛尚書舒赫徳於阿克蘇城先簡/駐城鋭卒並督諸路兵先至者星馳)¶
(往營而將軍伯富徳等所統滿洲索倫察哈爾及緑旗/營兵取道雲集叅賛公阿里衮以次解馬濟師一時軍)¶
(聲士氣為/之益振)屈指數(上/聲)居諸兵應臨彼地爭勝在俯仰所¶
闗信非細中夜不安寢亟盻佳音至忽傳驛致章秉燭¶
<pb:KR2k0039_WYG_018-27b>¶
披衣視(叶/)鏖戰五日夜斬將搴旗幟副將軍富徳叅贊¶
及軍士(叶/)同心成巨功殲賊數千騎(富徳報至稱本年/正月初六日統兵)¶
(行至呼爾璊地方遇賊騎五千麾衆夾擊轉戰五日四/夜㑹叅賛阿里衮督解馬匹亦至分翼斫陣賊衆創潰)¶
(戮賊千餘人餘悉負傷敗竄而逆酋大和卓木/脇中鎗傷賊衆舁之入城且潛回喀什噶爾矣)已近將¶
軍營通信卒遣四(時将軍兆恵營中聞鎗礟聲和援兵/已至乃厲兵邀戰將賊營焚燬數處)¶
(且陣戮千餘人生擒五十餘人獲器械無算並遣索/倫回兵各二人自軍門持牘相聞富徳因附以入奏)頑¶
回百計攻官軍一意備以此歴三月無恙皆寧謐(叶是/先)¶
(舒赫徳得兆恵檄取援兵劄云營中有餘糧可支二三/月為堅壁計自後回酋或用雲梯或用決水皆為我兵)¶
<pb:KR2k0039_WYG_018-28a>¶
　(先覺應手破之而營中繕備益嚴故困守雖踰時而人/皆有固志至是馳報自將軍下逮介士並整暇如故云)¶
　相啇夾擊䇿一舉期功遂四月寤寐縈今朝始慶慰殷¶
　心念衆勞額手感¶
天賜佇持捷音馳國朝威遠被¶
　御製墨爾根巴圖魯瑪瑺斫陣歌(己卯/)¶
　乙亥以來有事戎賴我衆力成膚功重賞之下多勇士¶
　捨身圖報羣輸忠舒布圖鎧實巨擘三巴圖魯繼厥踪¶
　(見丙子/集中)後乃不可屈指數就中瑪瑺尤稱雄經卅餘戰¶
<pb:KR2k0039_WYG_018-28b>¶
　皆首出搴旗斬將誰争鋒鐵騎憑陵諸鄂拓(準夷部/落名)肅¶
　清伊犂揚英風今春我軍急進援富徳率師如羆熊瑪¶
　瑺命領塗路首(䝉古語先/鋒探信者)呼爾璊處賊迎攻堂堂之陣¶
　賊辟易瑺乃獨進躡冦窮金鞭連䇿大宛馬繡蝥不用¶
　用雕弓一箭正中賊要害再箭倉卒乃落空三箭終殪¶
　賊墜馬忽忘深入賊隊中蜂屯蟻雜齊擁簇瑺之馬斃¶
　倒沙蓬捨馬步戰短兵接叱咤凌厲氣如虹我軍隨進¶
　瑺乃出檢傷十處中(去/聲)其躬以帛裹傷明復戰義膽自¶
<pb:KR2k0039_WYG_018-29a>¶
有神帡幪花門降胡咋舌歎如此超勇聞何從將軍一¶
一據實奏不竒其勇憐其忠設非立志忠且壯安能効¶
命功名崇馳驛令歸不可再嫖姚賜第今堪同席前備¶
陳隕涕聴厚賚覺未酬勲庸仍歸禁旅領宿衞(命為䕶/軍統領)¶
若無曩勣撝謙沖古來歸奏未央殿却聞天子不召見¶
御製惜陣亡提督豆斌詩(庚辰/)¶
　去嵗正月初九日副將軍富徳自阿克蘇率諸師兼¶
　程進援將軍兆恵遇賊要戰于呼爾瑪時豆斌領緑¶
<pb:KR2k0039_WYG_018-29b>¶
　旗兵列鎗礟對敵不期中賊銃捐軀詩以惜之¶
老將行間名乆標(雍正元年間西陲用兵豆斌即以禆/將特著功伐後屢膺節鎮勇畧夙優)¶
援師深入從(去/聲)嫖姚鋪敦縱已占三㨗矍鑠不期喪一¶
朝杜牧悲曽譏㸃筆孟明壯詎肯廻橈最憐來歙臨終¶
際强起猶虞衆志摇(豆斌中創時猶力疾拊/循諸將士奮勇殺賊)¶
　伯什恰特¶
　　伯什恰特在葉爾羌城東五十里¶
　拜林¶
<pb:KR2k0039_WYG_018-30a>¶
　　拜林在伯什恰特東北五十里西距葉爾羌城一百里¶
　宻什雅爾¶
　　宻什雅爾在葉爾羌北十五里¶
　塔噶爾齊¶
　　塔噶爾齊在密什雅爾東十八里南距葉爾羌城¶
　　二十里¶
　阿布普爾¶
　　阿布普爾在塔噶爾齊東二十里西南距葉爾羌¶
<pb:KR2k0039_WYG_018-30b>¶
　　城三十里¶
　汗阿里克¶
　　汗阿里克在密什雅爾北踰河至其地南距葉爾¶
　　羌城四十里¶
　庫勒塔里木¶
　　庫勒塔里木在汗阿里克東北二百六十里南距¶
　　葉爾羌城三百里¶
　鄂湍楚魯克¶
<pb:KR2k0039_WYG_018-31a>¶
　　鄂湍楚魯克舊對音通古思魯克在葉爾羌城南¶
　　四十里踰哈喇烏蘇至其地¶
　雅哈阿里克¶
　　雅哈阿里克在葉爾羌諤斯騰北岸五里北距葉¶
　　爾羌城四十里¶
　坡斯恰木¶
　　坡斯恰木在雅哈阿里克南三十里踰河至其地¶
　　北距葉爾羌城七十里¶
<pb:KR2k0039_WYG_018-31b>¶
　舒帖¶
　　舒帖在鄂湍楚魯克南一百六十里踰河至其地¶
　　北距葉爾羌城二百里¶
　呼木什哈特¶
　　呼木什哈特南距葉爾羌支河五里北距葉爾羌¶
　　城二百里¶
　伯什阿里克¶
　　伯什阿里克在呼木什哈特東南一百里踰葉爾¶
<pb:KR2k0039_WYG_018-32a>¶
　　羌支河至其地北距葉爾羌城三百里¶
　托古斯恰特¶
　　托古斯恰特在伯什阿里克東一百里北距葉爾¶
　　羌城三百五十里¶
　鄂爾多諤斯騰¶
　　鄂爾多諤斯騰地以水名在葉爾羌城西二十里¶
　阿喇勒¶
　　阿喇勒在鄂爾多諤斯騰西南二十里東距葉爾¶
<pb:KR2k0039_WYG_018-32b>¶
　　羌城二十里¶
　喀瑪喇克¶
　　喀瑪喇克在阿喇勒西南二十里踰哈喇烏蘇至¶
　　其地東距葉爾羌城二十里¶
　哈喇古哲什¶
　　哈喇古哲什有小城當哈喇烏蘇雙流交㑹之地¶
　　東距葉爾羌城二百里¶
　喇巴特齊¶
<pb:KR2k0039_WYG_018-33a>¶
　　喇巴特齊在喀瑪喇克西五十里東距葉爾羌城¶
　　七十里¶
　和什阿喇布¶
　　和什阿喇布在哈喇古哲什城西南二十里有小¶
　　城東距葉爾羌城二百里¶
　色勒克郭勒¶
　　色勒克郭勒地以水名在和什阿喇布西五百里¶
　　東距葉爾羌城七百里¶
<pb:KR2k0039_WYG_018-33b>¶
　伊竒蘇寧阿喇斯¶
　　伊竒蘇寧阿喇斯有小城在和什阿喇布城東南¶
　　一百里東北距葉爾羌城一百里¶
　裕勒阿里克¶
　　裕勒阿里克在波斯恰木南七十里有小城東北¶
　　距葉爾羌城三百里由是西南為漢西夜國地¶
　︹漢書西域傳︺西夜國王號子合王治呼犍谷去長¶
　　安萬二百五十里東北到都䕶治所五千四十六¶
<pb:KR2k0039_WYG_018-34a>¶
　　里東與皮山西南與烏秅北與莎車西與蒲犂接¶
　　西夜與胡異種類羌氐行國¶
　︹後漢書西域傳︺西夜國一名漂沙漢書中誤云西¶
　　夜子合是一國今各自有王¶
　　︹魏書西域傳︺悉居半國故西夜國也一名子合其¶
　　王號子治呼犍在于闐西去代萬二千九百七十¶
　　里太延初遣使來獻自後貢使不絶¶
　︹唐書西域傳︺朱俱波一名朱俱槃漢子合國地直¶
<pb:KR2k0039_WYG_018-34b>¶
　　于闐西千里葱嶺北三百里西距喝盤陀北九百¶
　　里屬疏勒南三千里女國也¶
　　　按漢西夜國北與莎車接莎車即今葉爾羌則¶
　　　西夜故國當在葉爾羌南境裕勒阿里克西南¶
　　　也所治以國名應附蔥嶺而居者至北魏時為¶
　　悉居半唐為朱俱波也惟魏書於悉居半外别¶
　　　有朱居國亦在于闐之西而山居疑此兩國至¶
　　　唐而并又兼有蒲犂伊耐徳若諸國之地疆域¶
<pb:KR2k0039_WYG_018-35a>¶
　　　殊廣非復漢時西夜附庸大國者比矣¶
　庫克雅爾¶
　　庫克雅爾在裕勒阿里克城西五里東北距葉爾¶
　　羌城三百里¶
　　　按後漢時西夜子合各自為王裕勒阿里克為¶
　　　西夜國則庫克雅爾當為後漢子合國也在唐¶
　　　亦屬朱俱波地¶
　塔克布伊¶
<pb:KR2k0039_WYG_018-35b>¶
　　塔克布伊在庫克雅爾西北二百里有小城東北¶
　　距葉爾羌城三百里¶
　　︹魏書西域傳︺朱居國在于闐西其人山居¶
　　　按魏朱居國亦屬唐朱俱波國地魏書稱其人¶
　　　山居今塔克布伊傍山為城且與裕勒阿里克¶
　　　庫克雅爾相連應屬朱居國舊地¶
　英額齊盤¶
　　英額齊盤舊對音為英峩竒盤在塔克布伊西南¶
<pb:KR2k0039_WYG_018-36a>¶
　　一百里依山為左東北距葉爾羌城四百里¶
　沙圖¶
　　沙圖在呼木什恰特東南二十五里踰葉爾羌支¶
　　河至其地西距葉爾羌城二百二十里¶
　哈爾噶里克¶
　　哈爾噶里克在伯什阿里克東南踰提斯衮諤斯¶
　　騰又東南十里至其地北距葉爾羌城二百二十¶
　　里¶
<pb:KR2k0039_WYG_018-36b>¶
　貝拉¶
　　貝拉在哈爾噶里克東南六十里踰庫森諤斯騰¶
　　至其地北距葉爾羌城二百二十里哈爾噶里克¶
　　以東地皆砂磧至貝拉始有水草¶
　楚魯克¶
　　楚魯克在哈爾噶里克東南七十里西北距葉爾¶
　　羌城二百九十里¶
　皮什南¶
<pb:KR2k0039_WYG_018-37a>¶
　　皮什南在楚魯克東三十里有河出南山下北流¶
　　百餘里饒水草西北距葉爾羌城三百十里¶
　　　按漢書皮山國西北通莎車三百八十里莎車¶
　　　為今葉爾羌皮什南當葉爾羌東南三百十里¶
　　　是其地已入皮山國界而所謂皮山城者尚在¶
　　　其東也¶
　固璊¶
　　固璊在皮什南之東七十里踰河至其地西距葉¶
<pb:KR2k0039_WYG_018-37b>¶
　　爾羌城三百八十里¶
　木濟¶
　　木濟在固璊東南八十里東距葉什勒庫勒五里¶
　　西距葉爾羌城四百六十里¶
　章固雅¶
　　章固雅在固璊南四十里東傍葉什勒庫勒當孔¶
　　道南西距葉爾羌城三百九十里¶
　薩納珠¶
<pb:KR2k0039_WYG_018-38a>¶
　　薩納珠在章固雅南二十里西距葉爾羌城四百¶
　　里有城垣由此西南行可達根都斯坦城西北面¶
　　臨葉什勒庫勒¶
　　︹唐書地理志︺于闐西三百九十里有吉良鎮¶
　　︹唐西域記︺瞿薩旦那國王城西行三百餘里至勃¶
　　伽夷城¶
　　　按今和闐額里齊城即唐時于闐國都唐書西¶
　　　域傳稱于闐即瞿薩旦那國今自和闐額里齊¶
<pb:KR2k0039_WYG_018-38b>¶
　　　城西行至薩納珠三百九十里疑屬當時吉良¶
　　　鎮地即西域記所稱勃逆夷城亦於是在也又¶
　　　按唐書地理志由于闐葦闗西經勃野西北渡¶
　　　繫館河六百二十里至郅支璊城一曰磧南州¶
　　　又西北經苦井黄渠三百二十里至雙渠故羯¶
　　　飯館又西北經半城百六十里至演渡州又北¶
　　　八十里至疏勒鎮以今道里計之勃野地無可¶
　　　考要在哈喇哈什以西無疑自和闐西行玉隴¶
<pb:KR2k0039_WYG_018-39a>¶
　　　哈拉兩郭勒外以葉什勒為大應即所謂繫館¶
　　　河也由葦闗西六百餘里為郅支滿城應即今¶
　　　葉爾羌城由此西北入疏勒鎮即今由葉爾羌¶
　　　西北入喀什噶爾之路¶
　衮得里克¶
　　衮得里克在木濟東南四十里踰葉什勒庫勒至¶
　　其地西距葉爾羌城四百八十里¶
　都窪¶
<pb:KR2k0039_WYG_018-39b>¶
　　都窪在衮得里克東南六十里有城垣西距葉爾¶
　　羌城五百里¶
　　︹漢書西域傳︺皮山國王治皮山城去長安萬五十¶
　　里東北至都䕶治所四千二百九十二里西南至¶
　　烏秅國千三百四十里南與天篤接北至姑墨千¶
　　四百五十里西南當罽賔烏弋山離道西北通莎¶
　　車三百八十里¶
　　︹魏書西域傳︺蒲山國故皮山谷也居皮城其國西¶
<pb:KR2k0039_WYG_018-40a>¶
　　南三里有凍凌山後役屬于闐¶
　︹唐書西域傳︺于闐并有漢皮山國故地︹地理志︺于¶
　　闐西南三百八十里有皮山城¶
　　　按漢書載于闐國西通皮山三百八十里與唐¶
　　　書地理志于闐西南至皮山城里數相合今自¶
　　　和闐額里齊城西南至都窪三百五十餘里莎¶
　　　車今葉爾羌東南行至都窪亦三百餘里是皮¶
　　　山故城當與此相近也又與都窪城毗連者左¶
<pb:KR2k0039_WYG_018-40b>¶
　　　有皮雅勒阿勒瑪右有皮什南皆與皮山字音¶
　　　相近疑當時悉屬皮山國地至其東西邊界不¶
　　　可考矣¶
　皮雅勒阿勒瑪¶
　　皮雅勒阿勒瑪在木濟東南二百里踰葉什勒庫¶
　　勒至其地西距葉爾羌城六百六十里東境有黄¶
　　水溝¶
　︹唐書西域傳︺于闐或曰瞿薩旦那西有沙磧䑕大¶
<pb:KR2k0039_WYG_018-41a>¶
　　如蝟色類金出入羣䑕為從¶
　　︹唐西域記︺瞿薩旦那國王城西百五六十里大¶
　　沙磧正路中有堆阜並䑕壤墳也此沙磧中䑕大¶
　　如蝟其毛則金銀異色¶
　　　按今自額里齊西行至皮雅勒阿勒瑪東境若¶
　　　以今哈喇哈什為王城由此西行百五十里應¶
　　　在皮雅勒阿勒瑪西境也¶
　阿克阿里克¶
<pb:KR2k0039_WYG_018-41b>¶
　　阿克阿里克在木濟東北二百里西南距葉爾羌¶
　　城六百餘里東傍葉什勒庫勒不當孔道自阿克¶
　　阿里克踰葉什勒庫勒自皮雅勒阿勒瑪踰黄水¶
　　溝東境俱交河闐界¶
　　　　以上屬葉爾羌又西為葉爾羌境外地¶
　塞爾勒克¶
　　塞爾勒克在蔥嶺中由齊齊克里克達巴西南行¶
　　八十里至其地有小城葉爾羌諤斯騰北源經流¶
<pb:KR2k0039_WYG_018-42a>¶
　　其左¶
　喀爾楚¶
　　喀爾楚在蔥嶺中由塞爾勒克西南行一百五十¶
　　里至其地有小城葉爾羌諤斯騰南源經流其陽¶
　　東距葉爾羌城五百餘里東北至喀什噶爾亦如¶
　　之自塞爾勒克以西在葉爾羌西境外于漢當為¶
　　蒲犂國地¶
　︹漢書西域傳︺蒲犂國王治蒲犂谷去長安九千五¶
<pb:KR2k0039_WYG_018-42b>¶
　　百五十里東北至都䕶治所五千三百九十六里¶
　　東至莎車五百四十里北至疏勒五百五十里南¶
　　與西夜子合接西至無雷五百四十里寄田莎車¶
　　種俗與子合同¶
　︹後漢書西域傳︺徳若國東去長史居三千五百三¶
　　十里去洛陽一萬二千一百五十里與子合相¶
　　接¶
　︹魏畧西戎傳︺中道西行滿犁國億若國皆拜屬疏¶
<pb:KR2k0039_WYG_018-43a>¶
　　勒¶
　　︹魏書西域𫝊︺渴槃陀國在蔥嶺東朱駒波(魏書又/作朱居)¶
　　西河經其國東北流有髙山夏積霜雪附於嚈噠¶
　︹唐書西域傳︺喝盤陀或曰漢陀曰喝館檀亦謂渴¶
　　羅陀由疏勒西南入劍末谷不忍嶺六百里其國¶
　　也距𤓰州四千五百里直朱俱波西南距懸度山¶
　　北抵疏勒西䕶密西北判汗國也治蔥嶺中都城¶
　　負徒多河其王本疏勒人世相承為之西南即頭¶
<pb:KR2k0039_WYG_018-43b>¶
　　痛山也¶
　　　按漢蒲犂國東至莎車北至疏勒之文與今自¶
　　　喀什噶爾葉爾羌西南至塞爾勒克喀爾楚道¶
　　　里相合則塞爾勒克喀爾楚一帶當為蒲犂故¶
　　　壤也後漢無蒲犂而有徳若且云東與子合接¶
　　　今塞爾勒克與裕勒阿里克庫克雅爾相接知¶
　　　徳若即蒲犂地矣魏畧滿犂億若二國並載而¶
　　　滿之與蒲億之與徳應屬傳冩之訛北魏渴槃¶
<pb:KR2k0039_WYG_018-44a>¶
　　　陁在朱駒波西以今裕勒阿里克為悉居半國¶
　　　推之則此宜屬元魏渴槃陁地唐書所謂由疏¶
　　　勒西南入劍末谷六百里即其國者也(唐書西/域傳又)¶
　　　(稱朱俱波并有漢之蒲犂西距喝槃陀疑元魏/渴槃陀國之東鄙至唐為朱俱波之西鄙是漢)¶
　　　(之蒲犂於魏屬渴槃陀/者於唐又屬朱俱波也)由此西北行通哈喇庫¶
　　　勒阿喇楚勒葉什勒庫勒淖爾西南行通拔達¶
　　　克山咸在蔥嶺環帶之間(詳見卷十七/及四十六)¶
　　　又按蔥嶺周圍千有餘里山環水帶境幽勢阻¶
<pb:KR2k0039_WYG_018-44b>¶
　　　宅國非一在漢則東為蒲犂西為無雷難兠無¶
　　　雷北為涓毒其大較也傳於西夜國曰西與蒲¶
　　　犂接於蒲犂則曰南與西夜子合接互文觀之¶
　　　西夜當在蒲犂東南也於無雷國曰南至蒲犂¶
　　　於蒲犂則曰西至無雷互文觀之無雷當在蒲¶
　　　犂西北也無雷北與捐毒接捐毒西上蔥嶺為¶
　　　休循則難兠北與休循接可知難兠在無雷之¶
　　　西故東北去都䕶治所較遠而傳有西至無雷¶
<pb:KR2k0039_WYG_018-45a>¶
　　　之文當屬東字傳寫之訛也惟是婼羌最近陽¶
　　　闗去長安僅六千三百里户四百五十小國耳¶
　　　而傳於去長安萬有餘里之難兠復曰南與婼¶
　　　羌接殊不可解後漢徳若國傳云自于窴經皮¶
　　　山至西夜子合徳若焉是徳若固居西夜子合¶
　　　西者宜附近蔥嶺魏書有朱居(又作朱/駒波)渴槃陁¶
　　　諸國而蒲犂無雷難兠不著於録其即朱居等¶
　　　國之地無疑唐書朱俱波國疑即魏書朱居國¶
<pb:KR2k0039_WYG_018-45b>¶
　　　於傳稱其即漢子合并有西夜蒲犂依耐徳若¶
　　　諸國則闢地最廣應兼有元魏時渴槃陁之地¶
　　　叅互考之是唐之朱俱波於漢兼有西夜子合¶
　　　蒲犂依耐徳若五國地於魏兼有悉居半朱居¶
　　　渴槃陁三國地而唐之喝槃陁始則兼有漢時¶
　　　無雷難兠蒲犂之地後蒲犂故地為朱俱波所¶
　　　并止兼有漢時無雷難兠之地於魏為渴槃陁¶
　　　西境及鉢和波知賖彌諸國在朱駒波西者也¶
<pb:KR2k0039_WYG_018-46a>¶
　　　(魏書渴槃陁尚在蔥嶺東故必兼鉢和波知/賖彌諸國方足盡漢時蒲犂無雷難兠之地)惟¶
　　　是諸部犬牙相錯其邊界頗難追考即分併之¶
　　　由史傳亦有未詳要此數國在今葉爾羌喀什¶
　　　噶爾以西蔥嶺環帶之内無可疑者又按魏書¶
　　　載有伽倍折薛莫孫鉗敦弗敵沙閻浮謁五國¶
　　　為大夏五翖侯地伽倍國在莎車之西去代一¶
　　　萬三千里而史於渠莎國則云故莎車城去代¶
　　　一萬二千九百八十里以伽倍國較之僅逺二¶
<pb:KR2k0039_WYG_018-46b>¶
　　　十里自是西行至閻浮謁國去代一萬三千七¶
　　　百六十里亦止在莎車西七百里外今自葉爾¶
　　　羌西行七百里尚在蔥嶺環帶之中而史稱五¶
　　　國皆居山谷則於蔥嶺中立國亦無可疑特其¶
　　　與悉居半朱居諸國辨方分界之處無可考耳¶
　　　又載有者至拔國在疏勒西去代一萬一千六¶
　　　百二十里迷密國在者至拔西去代一萬二千¶
　　　六百里地與疏勒為近亦當附近蔥嶺至大月¶
<pb:KR2k0039_WYG_018-47a>¶
　　　氐於元魏時别自為國去代一萬四千五百里¶
　　　自當在蔥嶺之外矣¶
　¶
　¶
　¶
　¶
　¶
　¶
<pb:KR2k0039_WYG_018-47b>¶
　¶
　¶
　¶
　¶
　¶
　¶
　¶
欽定皇輿西域圖志卷十八¶
