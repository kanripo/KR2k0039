# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:34.394922
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷三十三目録
<pb:KR2k0039_WYG_033-1a>¶
欽定四庫全書¶
欽定皇輿西域圖志卷三十三目録¶
　屯政二¶
　　闢展¶
　　哈喇和卓¶
　　托克三¶
　　哈喇沙爾¶
　　烏什¶
<pb:KR2k0039_WYG_033-1b>¶
　　阿克蘇¶
　户口附¶
　¶
　¶
　¶
　¶
　¶
欽定皇輿西域圖志卷三十三目録¶    
#+PROPERTY: JUAN 卷三十三
<pb:KR2k0039_WYG_033-2a>¶
欽定四庫全書¶
欽定皇輿西域圖志卷三十三¶
　屯政二¶
　　　按山南回部舊地自闢展以西武功耆定後於¶
　　　乾隆二十二年始事耕屯經駐防闢展大臣定¶
　　　長等進麥萬穗¶
宸翰親裁以著綏豐之盛嗣是年和人樂以回民之夙¶
　　　習農務較準俗惟資畜牧者尤宜且稱而伊古¶
<pb:KR2k0039_WYG_033-2b>¶
　　　車師輪臺渠犁之遺蹟亦縁是可考証云¶
　闢展¶
　　屯田一萬三千六百三十三畝　乾隆二十四年¶
　　　置一萬七百五畝二十五年增二千九百二十¶
　　　八畝¶
　　管屯都司守備千總把總各員由陜西甘肅省調¶
　　　𣲖無定額¶
　　屯兵八百名　乾隆二十四年設¶
<pb:KR2k0039_WYG_033-3a>¶
　　土宜麥青稞豌豆粟榖¶
　　收穫乾隆二十四年收穫六分五釐二十五年收¶
　　　穫十五分九釐¶
　哈喇和卓¶
　　屯田六千畝　乾隆二十四年置四千五百畝二¶
　　　十五年增一千五百畝¶
　　管屯遊擊及千總把總各員由陜西甘肅省調𣲖¶
　　　無定額¶
<pb:KR2k0039_WYG_033-3b>¶
　　屯兵三百名　乾隆二十四年設¶
　　土宜小麥青稞粟榖¶
　　收穫乾隆二十四年收穫五分五釐二十五年收¶
　　　穫九分二釐¶
　托克三¶
　　屯田一萬四千二百五十三畝　乾隆二十四年¶
　　　置一萬一千八十二畝二十五年增三千一百¶
　　　七十一畝¶
<pb:KR2k0039_WYG_033-4a>¶
　　管屯叅將守備千總把總各員由陜西甘肅省調¶
　　　𣲖無定額¶
　　屯兵一千名　乾隆二十四年設¶
　　土宜小麥豌豆粟榖¶
　　收穫乾隆二十四年收穫四分一釐二十五年收¶
　　　穫七分五釐¶
　　　按闢展南臨沙山北距大山一百里秋冬山間¶
　　　積雪入夏消融流注南麓滲於沙土離闢展城¶
<pb:KR2k0039_WYG_033-4b>¶
　　　五六里許復出地上是為泉源泉眼星羅碁錯¶
　　　約十數處去城里許滙合成渠名闢展郭勒屈¶
　　　曲而南地勢就平渠流散漫凡近渠之地咸引¶
　　　水灌溉其髙阜則水所不到専資雨澤也哈喇¶
　　　和卓水源出北山下經由沙磧漫衍而南出金¶
　　　嶺口滙為大渠入哈喇和卓郭勒分道諸堡田¶
　　　畝資其灌溉托克三水凡二道一發源於東面¶
　　　大山之麓湍泉漫流沙磧間經一百五十餘里¶
<pb:KR2k0039_WYG_033-5a>¶
　　　滙入河流一發原於烏魯木齊之東山積雪所¶
　　　融流注南行離城二十里許與泉水合為托克¶
　　　三郭勒藉溉田畝於乾隆二十二年試墾地六千¶
　　　五百五十畝二十三年璔墾地一萬一千一百¶
　　　五十畝二十四年設兵開屯如制嗣於乾隆二¶
　　　十六七兩年經辦事大臣次第奏請給與土爾¶
　　　番回民為世業歲納額租(詳貢/賦門)¶
御製駐防闢展屯田大臣定長等奏進所穫麥萬穗詩¶
<pb:KR2k0039_WYG_033-5b>¶
　以紀事¶
載戢西瀛已定功戌耕伊始慶綏豐夏收萬穗先來進¶
秋熟千屯預報芃實栗惟堪嘗以彘既安那更役如熊¶
開疆逾逺心隨逺總為祈年宵旰中¶
　　　按闢展在漢屬狐胡國地與車師隣接前代設¶
　　　屯與否史無明文今以地位考之狐胡與漢車¶
　　　師柳中地接當漢屯田車師後漢屯田柳中時¶
　　　必兼舉之矣或謂東漢時歸義建威二十七所¶
<pb:KR2k0039_WYG_033-6a>¶
　　　屯田在伊吾之西伊吾為今哈密如其説則當¶
　　　與闢展相近今詳考之歸義諸屯當在漢西海¶
　　　廢郡居延故城元為額齊訥(舊作亦集/乃今改正)路(至元/間額)¶
　　　(齊訥總管忽魯多言所部有田可以耕作乞以/新軍三百人鑿哈濟渠於額齊訥地并以傍近)¶
　　　(民西僧餘户助其力從之計屯田/九十餘頃即漢歸義屯等處也)明屬陜西行¶
　　　都司今在甘州之北哈密之東而云在伊吾西¶
　　　者非也¶
　　漢書西域傳昭帝時匈奴使四千騎田車師宣帝¶
<pb:KR2k0039_WYG_033-6b>¶
　　遣五將將兵擊匈奴車師田者驚去地節二年漢¶
　　遣侍郎鄭吉校尉司馬憙將免刑罪人田渠犂積¶
　　榖吉奏事至甘泉有詔還田渠犂及車師益積榖¶
　　以安西國於是吉始使吏卒三百人别田車師單¶
　　于大臣皆曰車師地肥美漢得之多田積榖必害¶
　　人國不可不爭也果遣騎來擊田者吉迺與校尉¶
　　盡將渠犁田士千五百人往田上書言願益田卒¶
　　公卿議以為道逺煩費可且罷車師田者其後置¶
<pb:KR2k0039_WYG_033-7a>¶
　　戊巳校尉屯田居車師故地¶
　　︹後漢書耿恭傳︺謁者闗寵為戍己校尉屯前王柳¶
　　中︹西域傳︺延光二年以班勇長史將弛刑士五百¶
　　人西屯柳中¶
　　　按哈喇和卓托克三今屬闢展在漢為車師前¶
　　　王地其屯田積榖與匈奴爭逐之蹟有可考者¶
　　　漢書稱其地肥美可以多田而積榖後漢班勇¶
　　　西屯柳中即今魯克察克在昔為車師國地東¶
<pb:KR2k0039_WYG_033-7b>¶
　　　境也又今闢展屬境於北魏為髙昌北史言髙¶
　　　昌厥土良沃榖麥一歲再熟由今核之似與昔¶
　　　殊葢縁沙磧之壤以雪為水源肥饒磽瘠視水¶
　　　勢之盈涸靡有定則也又按宋王延德髙昌行¶
　　　紀云其地産五榖惟無蕎麥有水出金嶺導之¶
　　　周繞國城以溉田園作水磑今授回民為世業¶
　　　以耕以藝古法具在多田積榖惟勤則不匱耳¶
　哈喇沙爾¶
<pb:KR2k0039_WYG_033-8a>¶
　　屯田七千四百四十畝　乾隆二十三年置四千¶
　　　一百四十五畝二十四年增五千五百三十五¶
　　　畝二十五年增三十二畝二十六年裁一千九¶
　　　百八十八畝二十七年裁二千五百十畝二十¶
　　　八年增一千十一畝二十九年増八百十畝三¶
　　　十二年增一千五畝三十五年裁一千畝三十¶
　　　八年增四百畝如今額¶
　　管屯叅將遊擊都司守備千總把總各員於陜西¶
<pb:KR2k0039_WYG_033-8b>¶
　　　甘肅省調𣲖無定額¶
　　屯兵三百六十二名　乾隆二十三年設二百七¶
　　　名二十四年增二百七十七名二十五年增一¶
　　　名二十六年裁一百四十四名二十七年増五¶
　　　十六名二十八年裁五十四名二十九年增九¶
　　　名三十二年増四十名三十五年裁五十名三¶
　　　十八年増二十名如今額¶
　　土宜粟榖小麥青稞¶
<pb:KR2k0039_WYG_033-9a>¶
　　收穫乾隆二十三年收穫六分四釐二十四年收¶
　　　穫十五分二釐二十五年收穫九分八釐二十¶
　　　六年收穫十一分二十七年收穫三分六釐二¶
　　　十八年收穫八分五釐二十九年收穫六分二¶
　　　釐三十年收穫九分六釐三十一年收穫八分¶
　　　七釐三十二年收穫九分八釐三十三年收穫¶
　　　八分四釐三十四年收穫八分三釐三十五年¶
　　　收穫六分七釐三十六年收穫四分五釐三十¶
<pb:KR2k0039_WYG_033-9b>¶
　　　七年收穫五分六釐三十八年收穫七分三十¶
　　　九年收穫七分二釐四十年收穫六分九釐四¶
　　　十一年收穫七分四十二年收穫六分七釐¶
　　︹漢書西域傳︺自敦煌西至鹽澤往往起亭而輪臺¶
　　渠犁皆有田卒數百人置使者校尉領䕶以給使¶
　　外國者征和中搜粟都尉桑𢎞羊與丞相御史奏¶
　　言故輪臺以東㨗枝渠犂皆故國地廣饒水草有¶
　　溉田五千頃以上處温和田美可益通溝渠種五¶
<pb:KR2k0039_WYG_033-10a>¶
　　榖與中國同時熟可遣屯田卒詣故輪臺以東¶
　　置校尉三人分䕶各舉圖地形通利溝渠務使¶
　　以時益種五榖田一歲有積榖募民壯健有累敢¶
　　徙者詣田所就畜積為本業益墾溉田昭帝用桑¶
　　𢎞羊前議田輪臺輪臺與渠犂地皆相連也¶
　　　按哈喇沙爾北至天山一百四十餘里南至海¶
　　　都郭勒四里海都郭勒源發北山下紆曲南行¶
　　　二百五十里當哈喇沙爾西南境冬春河身廣¶
<pb:KR2k0039_WYG_033-10b>¶
　　　及一里夏秋漲發輒三四里引渠灌溉屯墾地¶
　　　畝其地為古焉耆漢書稱其國近海水多魚北¶
　　　史亦言焉耆土田良沃榖有稻菽粟麥去海千¶
　　　餘里有魚鹽蒲葦之饒今自哈喇沙爾至漢輪¶
　　　臺渠犂屯田處約四百餘里在庫車以東所謂¶
　　　廣饒水草有溉田五千頃以上者也更以水經¶
　　　注考之輪臺最西即所謂龜兹東川水東南流¶
　　　逕於輪臺之東者也連城稍東即所謂敦薨水¶
<pb:KR2k0039_WYG_033-11a>¶
　　　西南流連城别注裂以為田者也渠犂更東即¶
　　　所謂敦薨水又屈而南逕渠犂國西又東南流¶
　　　逕渠犁城漢武帝屯渠犂即此處也其實地皆¶
　　　毗連相去不過幾百里在今哈喇沙爾之西南¶
　　　庫車之東南依往跡以尋其塍隴當必有良疇¶
　　　美土蕪穢於沙磧中者盡人力以收地利顧可¶
　　　不講歟¶
　烏什¶
<pb:KR2k0039_WYG_033-11b>¶
　　屯田八千畝　乾隆三十一年置二萬畝三十二¶
　　　年裁一千畝三十三年裁四千畝三十四年裁¶
　　　三千畝三十五年裁二千畝三十六年裁二千¶
　　　畝如今額¶
　　管屯副將都司守備千總把總各員由陜西甘肅¶
　　　省調𣲖無定額¶
　　屯兵四百名　乾隆三十一年設一千名三十二¶
　　　年裁五十名三十三年裁二百名三十四年裁¶
<pb:KR2k0039_WYG_033-12a>¶
　　　一百五十名三十五年裁一百名三十六年裁¶
　　　一百名如今額¶
　　土宜小麥大麥豌豆糜¶
　　收穫乾隆三十一年收穫八分六釐三十二年收¶
　　　穫九分八釐三十三年收穫九分九釐三十四¶
　　　年收穫九分二釐三十五年收穫九分五釐三¶
　　　十六年收穫九分九釐三十七年收穫九分四¶
　　　釐三十八年收穫九分三釐三十九年收穫九¶
<pb:KR2k0039_WYG_033-12b>¶
　　　分四釐四十年收穫九分三釐四十一年收穫¶
　　　九分四釐四十二年收穫九分五釐¶
　　　按乾隆三十二年阿克蘇稻田移於烏什試種¶
　　　收穫九分二釐旋因地寒水冷不宜稻榖即於¶
　　　三十三年仍移阿克蘇¶
　阿克蘇¶
　　稻田一百五十畝　乾隆二十七年置如今額¶
　　管屯遊擊把總即駐防武職不另𣲖¶
<pb:KR2k0039_WYG_033-13a>¶
　　屯兵十五名　乾隆二十七年設¶
　　收穫乾隆二十七年收穫二十二分二十八年收¶
　　　穫二十三分二十九年收穫二十八分三十年¶
　　　收穫二十七分九釐三十一年收穫二十二分¶
　　　三釐(三十二年移/烏什見前條)三十三年收穫三十分三十¶
　　　四年收穫三十五分一釐三十五年收穫三十¶
　　　五分三十六年收穫三十分二釐三十七年收¶
　　　穫三十四分三釐三十八年收穫三十三分九¶
<pb:KR2k0039_WYG_033-13b>¶
　　　釐三十九年收穫三十五分二釐四十年收穫¶
　　　三十一分八釐四十一年收穫三十七分二釐¶
　　　按阿克蘇稻田於乾隆二十六年經辦事大臣¶
　　　以地當孔道供支往還星使及内附藩臣有酌¶
　　　宜筵宴處需用稻米請於葉爾羌運籽試種自¶
　　　二十七年為始每歲收穫盈餘運交烏什糧員¶
　　　配給官俸數取足用而止與他處講求地利博¶
　　　資民用者不同也抑(臣/)等竊見武功告成之後¶
<pb:KR2k0039_WYG_033-14a>¶
　　　即從事設戍開屯用以綏逺固圉長治而久安¶
　　　䇿莫善於此恭讀¶
御製回部貢金詩序拳拳於井牧之方駐守屯種取足¶
　　　供支既不擾内地之一絲一粟役中土之一丁¶
　　　一夫蠲彼横徴登諸祍席以視前代骨都戊己¶
　　　僕僕轉餉坐耗物力者固不可同年語矣而又¶
　　　為之立賞罰之條嚴勸課之則使荷戈擐甲之¶
　　　夫轉而縁南畝者罔不爭先踴躍思盡地力即¶
<pb:KR2k0039_WYG_033-14b>¶
　　　一屯政而我¶
皇上之知周道濟坐照萬里之外者葢如此¶
　户口附¶
　　前者準夷底定掃穴犂庭逆者勦之順者撫之袤¶
　　延萬里疆宇廓清爰為屯兵駐守招集回部及甘¶
　　州民户分地而居而於烏魯木齊昌吉羅克倫伊¶
　　犁諸處計畝耕作葢屯墾之丁男即西域之户籍¶
　　也回部雖村城絡繹碁布星羅幾於烟火相望然¶
<pb:KR2k0039_WYG_033-15a>¶
　　闢展左右其居民先經避患空城内徙全部歸誠¶
　　後於闢展哈喇和卓托克三哈喇沙爾諸處亦如¶
　　準噶爾部之移民開屯漸歸殷庶從此天山南北¶
　　一體涵濡休養生息日以繁滋計口宜什倍於此¶
　　而目前固未為定額也爰附屯政以徴大略至安¶
　　西州哈密鎮西府人民雖舊隸户籍亦均備載自¶
　　嘉峪闗外始為兹編類例云¶
　安西州¶
<pb:KR2k0039_WYG_033-15b>¶
　　二千四十一户　二萬六千八百二十一名口¶
　敦煌縣(屬安西州/)¶
　　二千四百五户　二萬九千五百二十名口¶
　玉門縣(屬安西州/)¶
　　一千四百九十八户　一萬四千一百四十四名¶
　　　口¶
　哈密¶
　　回民一千九百五十户　一萬二千一百六十三¶
<pb:KR2k0039_WYG_033-16a>¶
　　　名口¶
　　　按哈密人民由内地來此貿易無土著不偹載¶
　鎮西府(舊為巴爾庫勒/)¶
　宜禾縣(屬鎮西府/)¶
　　六百九十七户　二千五百九十六名口¶
　奇臺縣(屬鎮西府/)¶
　　一千九百九十四户　六千八百二十四名口¶
　迪化直隸州(舊為烏魯木齊/)¶
<pb:KR2k0039_WYG_033-16b>¶
　　三千四百九十六户　一萬六千六百三十一名¶
　　　口¶
　昌吉縣(屬迪化州/)¶
　　四千三百三十二户　一萬九千七百三十四名¶
　　　口¶
　綏來縣(屬迪化州/)¶
　　二千二百五十二户　七千六百二十四名口¶
　阜康縣(屬迪化州/)¶
<pb:KR2k0039_WYG_033-17a>¶
　　四千三百五十户　一萬八千四百五名口¶
　伊犂¶
　　舊住額魯特三千五百十六户　一萬一千七百¶
　　　三十七名口乾隆四十二年全移赴塔爾巴噶¶
　　　台居住¶
　　土爾扈特一百零四户　四百四十七名口乾隆¶
　　　四十二年全移塔爾巴噶台居住¶
　　土爾扈特屬下二十九鄂拓克舊户八百三十八¶
<pb:KR2k0039_WYG_033-17b>¶
　　　户　三千五百七十三名口乾隆四十二年全¶
　　　移塔爾巴噶台居住¶
　　土爾扈特屬下喇嘛一千零八十户　四千八百¶
　　　五十三名口¶
　　土爾扈特屬豢養種地之額魯特六千五百十四¶
　　　名口¶
　　回户六千四百零六户　二萬三百五十六名口¶
　　民户七十一户　二百零九名口¶
<pb:KR2k0039_WYG_033-18a>¶
　　遣犯為民二百四十四名口¶
　　　按駐防滿洲䝉古錫伯索倫察哈爾諸兵雖攜¶
　　　眷居住未可與彼中户同論不備登¶
　博羅塔拉¶
　　土爾扈特屬豢養種地額魯特八百二十七名口¶
　裕勒都斯¶
　　游牧土爾扈特屬額魯特一萬一千二百十九名¶
　　　口¶
<pb:KR2k0039_WYG_033-18b>¶
　和博克薩里¶
　　游牧土爾扈特屬額魯特二千八百六十三名口¶
　古爾班濟爾噶朗¶
　　游牧土爾扈特屬額魯特二千八百六十三名口¶
　古爾班晶庫色木什克¶
　　游牧土爾扈特屬額魯特一千三百五十九名口¶
　哈布齊垓¶
　　游牧和碩特屬額魯特三千一百十五名口¶
<pb:KR2k0039_WYG_033-19a>¶
　塔爾巴噶台¶
　　額魯特户三千五百十六户　一萬一千七百三¶
　　　十七名口乾隆四十二年自伊犂移住¶
　　土爾扈特一百零四户　四百四十七名口乾隆¶
　　　四十二年自伊犂移住¶
　　土爾扈特屬下二十九鄂拓克舊户八百三十八¶
　　　户　三千五百七十三名口乾隆四十二年自¶
　　　伊犂移住¶
<pb:KR2k0039_WYG_033-19b>¶
　　　按庫爾喀喇烏蘇除安設屯防官兵外止有行¶
　　　商無土著民户不備登¶
　︹漢書西域傳︺烏孫國户十二萬口六十三萬　烏¶
　　貪訾離國户四十一口二百三十一　單桓國户二十七¶
　　口百九十四　蒲類國户三百二十五口二千三十二¶
　　蒲類後國户百口千七十　車師後王國户五¶
　　百九十五口四千七百七十四　車師都尉國户四十¶
　　口三百三十三　車師後城長國户一百五十四口¶
<pb:KR2k0039_WYG_033-20a>¶
　　九百六十¶
　　︹後漢書西域傳︺蒲類國户八百餘口二千餘移支¶
　　國居蒲類地户七百餘口三千餘　車師後王居務¶
　　塗谷領户四千餘口萬五千餘戊校尉閻詳更立¶
　　阿羅多為王將卑君還敦煌以後部人三百帳别¶
　　屬役之食其税帳者猶中國之户數也¶
　　︹北史西域傳︺悦般國住龜兹北衆可二十餘萬¶
　　︹唐書突厥傳︺有執舍地處木昆婆鼻三種者舉所¶
<pb:KR2k0039_WYG_033-20b>¶
　　部數千帳與賀魯皆内屬突騎施烏質勒西突厥¶
　　别部也自賀魯破滅二部可汗皆先入侍烏質勒¶
　　能撫下諸胡順附帳落寖盛突厥施别種車鼻施¶
　　啜蘇禄者裒拾餘衆至二十萬於是復雄西域及¶
　　其破滅有特厖勒居焉耆城餘部保金莎領衆至¶
　　二十萬︹沙陀傳︺貞元中沙陀部七千帳附吐蕃元¶
　　和三年悉衆三萬落欵靈州塞︹回鶻傳︺那頡啜收¶
　　赤心衆七千帳東走振武大同貞觀二年西突厥¶
<pb:KR2k0039_WYG_033-21a>¶
　　乙失鉢孫曰夷男率部帳七萬附頡利可汗︹地理¶
　　志︺北庭大都䕶府户二千二百二十六口九千九¶
　　百六十四¶
　　　按準噶爾為漢烏孫全境悦般居龜兹國北應¶
　　　在伊犂河環抱之間擁衆稱雄户口甲於他國¶
　　　尋以準噶爾作孽之故强食弱衆凌寡幾於地¶
　　　廣人稀伏讀¶
御製後勒銘伊犂碑文憫彼淪亡期於休息瘝痌保抱¶
<pb:KR2k0039_WYG_033-21b>¶
　　　反覆勤拳由是佃田宅宅起凋瘵而康阜之生¶
　　　養繁息蒸蒸日盛可握笇而知漢之蒲類前後¶
　　　國唐之北庭地擅膏腴為今廸化州屬一帶屯¶
　　　種之區是以境非遼逺而户口則視小國為加¶
　　　多至於車師後國都尉國後城長國烏貪訾離¶
　　　國單桓國雖與車師前國相屬而地居山北在¶
　　　烏魯木齊東境博克達山之隂是亦今之準噶¶
　　　爾部地為類見於此以備考¶
<pb:KR2k0039_WYG_033-22a>¶
　闢展¶
　　回民二千九百三十七户　一萬三百七十三名¶
　　　口¶
　　按闢展諸城内地行商各户非土著不備登¶
　哈喇沙爾¶
　　回民一千一百三十户　五千三百九十名口¶
　庫車¶
　　回民一千一百十二户　四千二百六十名口¶
<pb:KR2k0039_WYG_033-22b>¶
　沙雅爾¶
　　回民六百七十三户　一千八百九十八名口¶
　賽喇木¶
　　回民五百户　一千六百二十七名口¶
　拜¶
　　回民五百六十三户　一千七百三十五名口¶
　阿克蘇¶
　　回民七千五百六户　二萬四千六百七名口¶
<pb:KR2k0039_WYG_033-23a>¶
　烏什¶
　　回民八百二十二户　三千一百五十八名口¶
　喀什噶爾¶
　　回民一萬四千五十六户　六萬六千四百十三¶
　　　名口¶
　葉爾羌¶
　　回民一萬五千五百七十四户　六萬五千四百¶
　　　九十五名口¶
<pb:KR2k0039_WYG_033-23b>¶
　和闐¶
　　回民一萬三千六百四十二户　四萬四千六百¶
　　　三名口¶
　　︹漢書西域傳︺鄯善國户千五百七十口萬四千一¶
　　百　且末國戸二百三十口千六百一十　小宛¶
　　國戸百五十口千五百　精絶國户四百八十口¶
　　三千三百六十　戎盧國户二百四十口千六百¶
　　一十　扞彌國户三千三百四十口二萬四千¶
<pb:KR2k0039_WYG_033-24a>¶
　　渠勒國戸三百一十口二千一百七十　于闐國¶
　　戸三千三百口萬九千三百　皮山國户五百口¶
　　三千五百　西夜國户三百五十口四千　蒲犂¶
　　國户六百五十口五千　依耐國户一百二十五¶
　　口六百七十　無雷國户千口七千　難兠國戸¶
　　五千口三萬一千　莎車國戸二千三百三十九¶
　　口萬六千三百七十三　疏勒國戸千五百一十¶
　　口八千六百四十七　尉頭國户三百口二千三¶
<pb:KR2k0039_WYG_033-24b>¶
　　百　姑墨國户三千五百口二萬四千五百　温¶
　　宿國戸二千二百口八千四百　龜兹國戸六千¶
　　九百七十口八萬一千三百一十七　烏壘户百一¶
　　十口千二百　渠犁城戸百三十口千四百八十¶
　　　尉犁國戸一千二百口九千六百　危須國户¶
　　七百口四十九百　焉耆國户四千口三萬二千¶
　　一百　卑陸國户二百二十七口千三百八十七¶
　　　卑陸後國户四百六十二口千一百三十七¶
<pb:KR2k0039_WYG_033-25a>¶
　　郁立師國戸百九十口千四百四十五　西且彌¶
　　國戸三百三十二口千九百二十六　東且彌國¶
　　戸一百九十一口千九百四十八　刼國户九十¶
　　九口五百　狐胡國户五十五口二百六十四¶
　　山國户四百五十口五千　車師前國户七百口¶
　　六千五十¶
　　︹後漢書西域傳︺于窴國領户三萬二千口八萬三¶
　　千　西夜國户二千五百口萬餘　子合國領户¶
<pb:KR2k0039_WYG_033-25b>¶
　　三百五十口四千　徳若國領户百餘口六百七¶
　　十　疏勒國領户二萬一千　焉耆國户萬五千¶
　　口五萬二千　東且彌國户三千餘口五千　車¶
　　師前王居交河城領户千五百餘口四千餘¶
　　︹唐書西域傳︺貞觀十四年侯君集伐髙昌分兵略¶
　　㝎凡三州五縣二十二城户八千口三萬︹地理志︺¶
　　西州交河郡户萬九千一十六口四萬九千四百¶
　　七十六¶
<pb:KR2k0039_WYG_033-26a>¶
　　　按回部人民城郭宮室其與山北畜牧冦鈔往¶
　　　来遷徙無常者為俗較殊自逆酋竄獲以後所¶
　　　部名城投戈獻欵版齒滋豐較之漢唐史傳所¶
　　　紀直倍蓰過之而樂利之庥臻乎富庻由是而¶
恩從風翔徳與澤沛户籍日見其繁昌仁義彌深其漸被¶
　　　以古不覊縻之地而為¶
聖朝向化之區何其盛哉¶
　¶
<pb:KR2k0039_WYG_033-26b>¶
　¶
　¶
　¶
　¶
　¶
　¶
　¶
欽定皇輿西域圖志卷三十三¶
