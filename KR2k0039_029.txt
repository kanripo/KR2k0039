# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:34.623802
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷二十九 官制
<pb:KR2k0039_WYG_029-1a>¶
欽定四庫全書¶
欽定皇輿西域圖志巻二十九¶
　官制¶
　　(臣/)等謹按服外荒墟民稀事簡伊古蕃王部長遴¶
　　簡才傑以資分理每於中土弗賓弗臣各自為其¶
　　風氣故考官聨於遐徼周秦以前靡得而聞漢武¶
　　通西域班傳紀載較詳如烏孫則有將相監吏等¶
　　官其餘諸國則自輔國侯都尉以下而龜兹官屬¶
<pb:KR2k0039_WYG_029-1b>¶
　　尤衆北史載髙昌官制儼若中朝吐谷渾則有王¶
　　公僕射尚書郎中將軍之號回紇則有内外將相¶
　　都督将軍司馬之稱雖倣中國位號以名其官而¶
　　要皆服畔不常未必胥隸臣僕若彼中名目如葉¶
　　䕶特勒俟利發吐毛發屈律啜閻洪達之屬聲教¶
　　曠隔音譯沿訛尤難審證準噶爾居烏孫突厥故¶
　　壤游牧分地即為職守回部於漢為三十六國地¶
　　各有城郭每城之中咸設官司體制攸殊名號亦¶
<pb:KR2k0039_WYG_029-2a>¶
　　别仰惟¶
聖天子豐庸懋建全域來歸撫其地治其人開置伊始¶
　　凡新疆諸境制之以將軍督提守之以監司丞倅¶
　　將佐弁員既已挈夫領要而滋培既久郡縣斯設¶
　　命官授秩大小相維規制尤稱賅備至準夷舊官¶
　　名如圖什墨爾扎爾扈齊宰桑諸職當芟夷藴崇¶
　　之餘無可復倣應與更新回部二酋授首後諸城¶
　　伯克望風内附爰仍舊號如阿竒木沙噶納齊以¶
<pb:KR2k0039_WYG_029-2b>¶
　　下釐以中朝之品級而授職如故因俗宜民法良¶
　　意美仍統壹於重臣以督領其事由是一階一秩¶
　　無不自幸為¶
王人而非直前世請封置吏與戊巳骨都僅存虚號者¶
　　所可比倫萬一矣品秩既區掌司咸載旁徴故實¶
　　各以類従将來稽典屬之班聫訪西陲之職守均¶
　　於是編可詳訂焉志官制第八¶ 
#+PROPERTY: JUAN 卷二十九目録
<pb:KR2k0039_WYG_029-3a>¶
欽定四庫全書¶
欽定皇輿西域圖志卷二十九目録¶
　官制一¶
　　嘉峪闗¶
　　安西州¶
　　哈宻¶
　　鎮西府¶
　　迪化州¶
<pb:KR2k0039_WYG_029-3b>¶
　　伊犂¶
　　庫爾喀喇烏蘇¶
　　塔爾巴噶台¶
　　附準噶爾舊官制¶
　¶
　¶
　¶
欽定皇輿西域圖志巻二十九目録¶   
#+PROPERTY: JUAN 卷二十九
<pb:KR2k0039_WYG_029-4a>¶
欽定四庫全書¶
欽定皇輿西域圖志卷二十九¶
　官制一¶
　嘉峪闗¶
　　巡檢一員¶
　　遊擊一員¶
　　千總二員¶
　　把總二員　以上康熙十三年設乾隆二十四年¶
<pb:KR2k0039_WYG_029-4b>¶
　　　西域平後如舊制¶
　　　按嘉峪闗夲隸肅州因為西域新疆門户故首¶
　　　紀闗外駐員以著我¶
　國家控馭邊陲之義匪今伊昔云¶
　安西州¶
　　知州一員　乾隆二十四年西域平以靖逆安西¶
　　　栁溝三衛地置安西府統淵泉玉門敦煌三縣¶
　　　設知府一員三十八年改直隸州以淵泉縣為¶
<pb:KR2k0039_WYG_029-5a>¶
　　　州境設知州統縣二玉門敦煌¶
　　馬蓮井州判一員　乾隆三十八年設¶
　　學正一員　乾隆二十四年設府教授一員三十¶
　　　八年改設¶
　　吏目一員　乾隆二十四年設府經歴一員三十¶
　　　八年改設¶
　　　按乾隆二十四年設有淵泉縣知縣一員縣丞¶
　　　一員訓𨗳一員典史一員乾隆三十八年改淵¶
<pb:KR2k0039_WYG_029-5b>¶
　　　泉縣為州境舊設知縣縣丞訓𨗳典史俱裁¶
　安西營㕘将一員¶
　　守備一員¶
　　千總二員¶
　　把總四員　以上乾隆二十四年設二十八年添¶
　　　把總一員三十年仍裁¶
　　布隆爾吉都司一員¶
　　　千總一員¶
<pb:KR2k0039_WYG_029-6a>¶
　　　把總二員¶
　　𤓰州千總一員　以上乾隆二十四年設¶
　　踏實堡都司一員¶
　　　把總一員¶
　　橋灣堡都司一員¶
　　　把總一員¶
　　雙塔堡千總一員　以上俱原設乾隆二十四年¶
　　　後如舊制¶
<pb:KR2k0039_WYG_029-6b>¶
　　　按百齊堡舊設把總一員乾隆二十八年裁¶
　　玉門縣¶
　　知縣一員　乾隆二十四年以靖逆衛地置縣裁¶
　　　通判改設¶
　　訓𨗳一員¶
　　典史一員　以上乾隆二十四年設¶
　　靖逆營遊擊一員¶
　　　千總一員¶
<pb:KR2k0039_WYG_029-7a>¶
　　　把總二員¶
　　赤金堡都司一員¶
　　　把總一員¶
　　惠回堡千總一員　以上俱原設乾隆二十四年¶
　　　後如舊制¶
　　　按塔爾灣舊設守備一員把總一員乾隆三十¶
　　　一年裁¶
　　敦煌縣¶
<pb:KR2k0039_WYG_029-7b>¶
　　知縣一員　乾隆二十四年以沙州衛地置縣裁¶
　　　同知改設¶
　　訓𨗳一員¶
　　典史一員　以上乾隆二十四年設¶
　　沙州協副将一員¶
　　　左右營都司二員¶
　　　左右營千總四員¶
　　　左右營把總八員¶
<pb:KR2k0039_WYG_029-8a>¶
　　黄墩堡千總一員　以上俱原設乾隆二十四年¶
　　　後如舊制¶
　哈宻¶
　　辦事大臣二員　統理諸務其聴差各員於駐防¶
　　　　緑營員弁内隨時酌委無定額¶
　　　印房章京一員¶
　　　驍騎校一員¶
　　　筆帖式六員¶
<pb:KR2k0039_WYG_029-8b>¶
　　通判一員¶
　　巡檢一員　以上乾隆二十四年設¶
　　酤水巡檢一員　乾隆三十八年設¶
　　哈宻協副将一員¶
　　　都司一員¶
　　　千總一員¶
　　　把總四員¶
　　　經制外委六員¶
<pb:KR2k0039_WYG_029-9a>¶
　　塔爾納沁都司一員¶
　　　把總一員¶
　　　經制外委一員　以上乾隆二十四年設¶
　　蔡巴什湖把總一員　乾隆二十八年設¶
　　總理回衆郡王一員　管轄五堡回民承種地畆¶
　鎮西府¶
　　知府一員　乾隆二十四年以安西府同知駐巴¶
　　　爾庫勒三十八年置府改設知府統宜禾縣迪¶
<pb:KR2k0039_WYG_029-9b>¶
　　　化州昌吉縣是年八月陞迪化為直隸州析昌¶
　　　吉為州屬今府統縣二宜禾竒臺¶
　　教授一員¶
　　經歴一員　以上乾隆三十八年設¶
　　　按巴爾庫勒舊設巡檢一員乾隆三十八年裁¶
　　宜禾縣¶
　　知縣一員¶
　　訓𨗳一員¶
<pb:KR2k0039_WYG_029-10a>¶
　　典史一員　以上乾隆三十八年設¶
　　竒臺縣¶
　　知縣一員　舊駐通判一員乾隆四十一年置縣¶
　　　改設¶
　　訓𨗳一員¶
　　典史一員¶
　　分駐古城巡檢一員　以上乾隆四十一年設¶
　　　按東濟爾瑪台舊駐巡檢一員今裁¶
<pb:KR2k0039_WYG_029-10b>¶
　　㕘贊大臣一員　乾隆三十九年設¶
　　滿營協領四員¶
　　　佐領十六員¶
　　　防禦十六員¶
　　　驍騎校十六員¶
　　　筆帖式二員　以上乾隆三十九年設¶
　　巴爾庫勒總兵一員乾隆二十四年設提督一¶
　　　員二十九年移駐烏魯木齊改設總兵¶
<pb:KR2k0039_WYG_029-11a>¶
　　中營遊擊一員乾隆二十四年設㕘將一員二¶
　　　十九年改設¶
　　　守備一員¶
　　　千總二員¶
　　　把總四員¶
　　　經制外委六員¶
　　左營遊擊一員¶
　　　守備一員¶
<pb:KR2k0039_WYG_029-11b>¶
　　　千總二員¶
　　　把總四員¶
　　　經制外委六員¶
　　右營遊擊一員¶
　　　守備一員¶
　　　千總二員¶
　　　把總四員¶
　　　經制外委六員　以上乾隆二十四年設¶
<pb:KR2k0039_WYG_029-12a>¶
　　　按乾隆二十四年原設有前後二營遊擊各一¶
　　　員守備各一員千總各二員把總各四員乾隆¶
　　　二十七年裁¶
　　古城遊擊一員¶
　　　千總一員¶
　　　把總一員　以上乾隆三十六年設¶
　　木壘守備一員　乾隆三十一年設¶
　　　把總二員　一乾隆三十一年設一乾隆三十¶
<pb:KR2k0039_WYG_029-12b>¶
　　　　六年設¶
　︹漢書匈奴傳︺置左右賢王左右谷蠡左右大将左¶
　　右大都尉左右大當户左右骨都侯匈奴謂賢曰¶
　　屠耆故常以太子為左屠耆王自左右賢王以下¶
　　至當户大者萬餘騎小者數千凡二十四長立號¶
　　曰萬騎其大臣皆世官¶
　　︹北史蠕蠕傳︺心慕中國立官號僣擬王者遂有侍¶
　　中黄門之屬¶
<pb:KR2k0039_WYG_029-13a>¶
　　　按今哈宻鎮西府(即巴爾/庫勒)在漢為匈奴右地右¶
　　　賢王将居之官制自左右賢王以下畧見漢書¶
　　　又稱左右賢王各置禆小王今鎮西府城西北¶
　　　有漢永和二年敦煌太守誅呼衍王碑所謂呼¶
　　　衍王疑即右賢王所屬當時分地居此也蠕蠕¶
　　　慕中國以名官而境弗内屬亦與實有其地而¶
　　　設官授職者異矣¶
　迪化州¶
<pb:KR2k0039_WYG_029-13b>¶
　　知州一員　乾隆二十五年於烏魯木齊駐同知¶
　　　一員三十八年置州改設¶
　　學正一員¶
　　吏目一員　乾隆二十五年設倉大使一員三十¶
　　　八年置州改設¶
　　迪化州舊城巡檢一員　乾隆四十一年設¶
　　昌吉縣¶
　　知縣一員　乾隆二十五年於昌吉駐通判一員¶
<pb:KR2k0039_WYG_029-14a>¶
　　　為寧邊㕔三十八年改駐州同尋置縣改設¶
　　訓𨗳一員¶
　　典史一員¶
　　分駐景化城巡檢一員　以上乾隆三十八年設¶
　　綏來縣¶
　　知縣一員　舊以昌吉縣縣丞分駐縣屬之綏來¶
　　　堡乾隆四十四年置縣改設¶
　　訓𨗳一員¶
<pb:KR2k0039_WYG_029-14b>¶
　　典史一員　以上俱乾隆四十四年設¶
　　阜康縣¶
　　知縣一員　乾隆二十五年於烏魯木齊屬之特¶
　　　納格爾駐縣丞一員三十八年改駐州判一員¶
　　　四十一年置縣改設¶
　　分駐濟木薩縣丞一員　乾隆四十一年設¶
　　濟木薩㕘將一員¶
　　　守備一員¶
<pb:KR2k0039_WYG_029-15a>¶
　　　千總一員¶
　　　把總三員　以上乾隆三十六年設¶
　　訓𨗳一員¶
　　典史一員　以上乾隆四十一年設¶
　　分巡鎮迪屯田糧務兵備道一員　乾隆二十四¶
　　　年設初駐哈宻為安西道三十八年改今名移¶
　　　駐鎮西府四十一年移駐迪化州統轄鎮西府¶
　　　安西州迪化州並哈宻闢展二㕔¶
<pb:KR2k0039_WYG_029-15b>¶
　　　按烏魯木齊舊設管理糧務道差缺於陕甘兩¶
　　　省滿洲員内調派三年更換乾隆三十七年裁¶
　　　又按闢展㕔亦兵備道所屬因地屬山南回部¶
　　　官制見次卷¶
　　管理烏魯木齊等䖏事務都統一員　舊係㕘賛¶
　　　大臣乾隆三十八年改設總理滿洲緑營事務¶
　　副都統一員¶
　　　按舊設領隊大臣二員乾隆四十二年裁¶
<pb:KR2k0039_WYG_029-16a>¶
　　　協領六員¶
　　　佐領二十四員¶
　　　防禦二十四員¶
　　　驍騎校二十四員¶
　　　九品筆帖式二員¶
　　安西提督一員　乾隆二十七年設副将一員二¶
　　　十八年改設總兵一員二十九年移駐巴爾庫¶
　　　勒改設提督¶
<pb:KR2k0039_WYG_029-16b>¶
　　中營兼中軍㕘將一員　乾隆二十八年設中營¶
　　　遊擊一員二十九年改設¶
　　中營守備一員¶
　　　千總二員¶
　　　把總四員¶
　　　經制外委四員　以上乾隆二十八年設¶
　　左營遊擊一員¶
　　　守備一員¶
<pb:KR2k0039_WYG_029-17a>¶
　　　千總二員¶
　　　把總四員¶
　　　經制外委四員　以上乾隆二十七年設¶
　　右營都司一員　乾隆二十七年設遊擊一員二¶
　　　十八年改設¶
　　　守備一員¶
　　　千總二員¶
　　　把總四員¶
<pb:KR2k0039_WYG_029-17b>¶
　　　經制外委四員　以上乾隆二十七年設¶
　　城守營都司一員¶
　　　守備一員¶
　　　千總二員¶
　　　把總四員¶
　　　經制外委六員　以上乾隆二十八年設¶
　　　按乾隆三十七年設有管理額魯特兵總管一¶
　　　員副總管一員佐領四員驍騎校四員四十二¶
<pb:KR2k0039_WYG_029-18a>¶
　　　年移駐塔爾巴噶台見後條¶
　　卡倫侍衛三員　自京調往三年更換¶
　　管理臺站屯政厰務文武各員或由陕甘省除派¶
　　　或由伊犂調撥無常員定額不備載¶
　　　按自西域底平嘉峪闗外安西靖逆兩㕔始改¶
　　　設府縣其由哈宻巴爾庫勒以西建置尚未之¶
　　　及十數年來生養涵濡殷庶侔於内地絃歌徹¶
　　　於邊徼¶
<pb:KR2k0039_WYG_029-18b>¶
上因畺吏建設學校之請次第開置郡縣若守若牧令¶
　　　若師儒官大小咸秩又移駐道員以資表率添¶
　　　設丞倅以備勤宣邊境規模倍昭閎逺考今鎮¶
　　　西府迪化州諸境在漢為匈奴烏孫地未隸中¶
　　　國版圖唐雖建有伊西州都䕶府而初則與沙¶
　　　陀回紇相因依繼縁吐蕃侵擾北庭安西並歸¶
　　　淪陷宋明之世退葸閉闗棄同甌脱更無足論¶
　　　我¶
<pb:KR2k0039_WYG_029-19a>¶
　國家聲教遐被化荒裔為名都雄州𦂳縣鱗次櫛比¶
　　　受篆分符與内地職官無少異卓乎曠古罕倫¶
　　　矣¶
　伊犂¶
　　總統伊犂等䖏將軍一員　乾隆二十七年設統¶
　　　轄天山南北各新疆地方駐防官兵遣調事務¶
　　㕘贊大臣一員　乾隆二十五年設¶
　　　印房司官二員¶
<pb:KR2k0039_WYG_029-19b>¶
　　　印房筆帖式二員¶
　　　糧餉䖏司官二員¶
　　　糧餉䖏筆帖式一員¶
　　　駝馬䖏司官一員¶
　　　駝馬䖏筆帖式一員¶
　　　卡倫侍衛十二員　以上俱自京調往三年更¶
　　　　換¶
　　撫民理事同知一員　乾隆三十一年設¶
<pb:KR2k0039_WYG_029-20a>¶
　　管倉同知一員¶
　　　㕔官一員　以上由陜甘省除派三年更換¶
　　惠逺城巡檢一員　乾隆三十三年設¶
　　惠寧城巡檢一員　乾隆三十三年設初駐綏寧¶
　　　城三十七年移駐¶
　　領隊大臣六員　一員駐惠寧城五員駐惠逺城¶
　　　分統駐防滿洲䝉古錫伯索倫達呼爾察哈爾¶
　　　額魯特官兵游牧諸務¶
<pb:KR2k0039_WYG_029-20b>¶
　　　額設署理營務筆帖式十員　滿洲䝉古營二¶
　　　員錫伯營二員索倫達呼爾營二員察哈爾營¶
　　　二員額魯特營二員¶
　　分理恵逺城滿洲䝉古兵協領八員¶
　　　佐領四十員¶
　　　防禦四十員¶
　　　驍騎校四十員¶
　　分理惠寧城滿洲䝉古兵協領四員　乾隆三十¶
<pb:KR2k0039_WYG_029-21a>¶
　　　五年設三員尋裁一員三十六年添設二員¶
　　　佐領十六員　乾隆三十五年設十三員尋添¶
　　　　設一員三十六年添設二員¶
　　　防禦十六員¶
　　　驍騎校十六員　以上乾隆三十五年設¶
　　分理錫伯兵總管一員¶
　　　副總管一員¶
　　　佐領八員　乾隆三十年設六員三十二年添¶
<pb:KR2k0039_WYG_029-21b>¶
　　　　設二員¶
　　　驍騎校八員　乾隆三十年設六員三十二年¶
　　　　添設二員¶
　　分理索倫達呼爾兵總管一員¶
　　　副總管一員¶
　　　佐領八員　乾隆二十九年設六員三十二年¶
　　　　添設二員¶
　　　驍騎校八員　乾隆二十九年設六員三十二¶
<pb:KR2k0039_WYG_029-22a>¶
　　　　年添設二員¶
　　分理察哈爾兵總管二員¶
　　　副總管二員¶
　　　佐領十六員　乾隆二十八年設十二員三十¶
　　　　二年添設四員¶
　　　驍騎校十六員　乾隆二十八年設十二員三¶
　　　　十二年添設四員¶
　　分理額魯特兵總管二員　乾隆二十五年設一¶
<pb:KR2k0039_WYG_029-22b>¶
　　　員三十年添設一員¶
　　　副總管三員　乾隆二十五年設一員三十年¶
　　　　添設一員三十七年添設一員¶
　　　佐領二十員　乾隆二十五年設六員三十年¶
　　　　添設六員三十二年添設二員三十五年添¶
　　　　設二員三十七年添設四員¶
　　　驍騎校二十員　乾隆二十五年設六員三十¶
　　　　年添設六員三十二年添設二員三十五年¶
<pb:KR2k0039_WYG_029-23a>¶
　　　　添設二員三十七年添設四員¶
　　　按滿洲䝉古錫伯索倫達呼爾察哈爾額魯特¶
　　　各營内有給七品頂帶之領催委前鋒校有給¶
　　　六品頂帶在卡倫侍衛上行走之領催非營制¶
　　　正額不備載¶
　　總理回務一等台吉三品阿竒木伯克一員統理¶
　　　所屬地方諸務¶
　　　四品伊沙噶伯克一員協理所屬地方諸務¶
<pb:KR2k0039_WYG_029-23b>¶
　　　五品噶匝納齊伯克二員管理地畆粮賦¶
　　　五品商伯克二員管理徴輸粮賦¶
　　　六品哈子伯克一員管理詞訟¶
　　　六品都官伯克一員管理逓送兵馬口粮文卷¶
　　　　一切官物分攅差務¶
　　　七品宻喇布伯克六員管理灌田水利¶
　　　七品明伯克六員管理徴輸千户粮賦并一切¶
　　　　雜務¶
<pb:KR2k0039_WYG_029-24a>¶
　　　七品什和勒伯克一員管理馹館薪芻諸務¶
　　　七品帕察沙布伯克一員管理巡緝提牢諸務¶
　　　七品玉資伯克一員管理徴輸百户粮賦并一¶
　　　　切雜務　自阿竒木以下分職與回部同凡¶
　　　　屯種回人悉歸管理¶
　　管理臺站屯政文武各員即於駐防官員内派撥¶
　　　或由陕甘省調往兼理水碾鉛厰等務無常員¶
　　　定額不備載¶
<pb:KR2k0039_WYG_029-24b>¶
　庫爾喀喇烏蘇¶
　　辦事大臣一員　乾隆二十七年設¶
　　管理糧餉官一員　由陕甘省除派¶
　　管理臺站屯政文武各員或由陕甘省除派或由¶
　　　伊犂烏魯木齊等䖏調撥無常員定額不備載¶
　塔爾巴噶台¶
　　㕘贊大臣一員¶
　　領隊大臣一員　以上乾隆三十年設¶
<pb:KR2k0039_WYG_029-25a>¶
　　　印房章京四員¶
　　　筆帖式三員¶
　　　卡倫侍衛六員¶
　　　驍騎校二員¶
　　　䕶軍㕘領九員　以上自京調往三年更換¶
　　管理粮餉官一員　由陕甘省除派¶
　　管理額魯特兵總管一員¶
　　　副總管一員¶
<pb:KR2k0039_WYG_029-25b>¶
　　　佐領四員¶
　　　驍騎校四員　以上乾隆四十二年自烏魯木¶
　　　　齊移駐¶
　　管理臺站屯政文武各員或由陕甘省除派或由¶
　　　伊犂烏魯木齊等䖏調撥無常員定額不備載¶
　　附準噶爾部舊官制¶
　　台吉　準噶爾全境分四衛拉特各有首領以雄¶
　　　據之尊其名曰大台吉猶前代諸蕃郎主之號¶
<pb:KR2k0039_WYG_029-26a>¶
　　　也四衛拉特皆有大台吉而綽羅斯尤為之長¶
　　　其大台吉亦稱汗王餘小台吉皆汗王之宗屬¶
　　　為之大台吉官屬自圖什墨爾以下小台吉官¶
　　　屬自宰桑以下二十一昻吉境内别設台吉居¶
　　　住以統領游牧謂之六游牧台吉焉¶
　　圖什墨爾　係準噶爾㕘決政事之臣樞筦機務¶
　　　之要職凡六㳺牧二十一昻吉大小政務經宰¶
　　　桑辦理以告圖什墨爾詳悉定議上告台吉然¶
<pb:KR2k0039_WYG_029-26b>¶
　　　後施行其員缺有四¶
　　扎爾扈齊　此佐圖什墨爾理事者也兼辦一切¶
　　　刑名賊盜案件員缺有六盖次於圖什墨爾云¶
　　徳墨齊　内則佐台吉以理家務外則抽収牧厰¶
　　　税務差派征収山南回部徭賦接待布魯特使¶
　　　人其員缺有二¶
　　宰桑　管理一鄂拓克事務或一宰桑管一鄂拓¶
　　　克或三四宰桑管一鄂拓克事無大小胥受成¶
<pb:KR2k0039_WYG_029-27a>¶
　　　焉¶
　　徳木齊　係管理鄂拓克内自一百户以上至二¶
　　　百户事務¶
　　收楞額　係佐徳木齊管理鄂拓克事務者¶
　　阿爾班呢雅哈　係佐收楞額辦理鄂拓克事務¶
　　　者¶
　　　按凡一鄂拓克中大者有宰桑其次徳木齊其¶
　　　次收楞額最下阿爾班呢雅哈共四等¶
<pb:KR2k0039_WYG_029-27b>¶
　　阿爾巴齊宰桑　係承辦二十四鄂拓克二十一¶
　　　昻吉差貢事務其員缺有四¶
　　阿爾巴齊　係隨阿爾巴齊宰桑各䖏催差者約¶
　　　有百員¶
　　庫圖齊納爾　係承辦大台吉一切䝉古包及塔¶
　　　支帳房之屬¶
　　扎哈沁　係防守邊界坐卡倫巡查訪察一切事¶
　　　務¶
<pb:KR2k0039_WYG_029-28a>¶
　　烏魯特　係管鐵匠鑄造器械者¶
　　阿爾塔沁　係司繪塑佛像一切事務¶
　　包齊那爾　係管理軍營鎗礮等項事務¶
　　包沁　専司礮者¶
　　　右制自台吉以下各有部分宰桑以下各有游¶
　　　牧䖏所及所轄人户考其舊制有四衛拉特二¶
　　　十四鄂拓克九集賽二十一昻吉之名並紀於¶
　　　後¶
<pb:KR2k0039_WYG_029-28b>¶
　　舊四衛拉特¶
　　綽羅斯　都爾伯特　和碩特　土爾扈特¶
　　後四衛拉特¶
　　綽羅斯　都爾伯特　和碩特　輝特¶
　　　按䇿妄阿拉布坦時與土爾扈特搆釁土爾扈¶
　　　特因率其所部西北去乃名輝特為四衛拉特¶
　　　之一四衛拉特分統準噶爾全部各有台吉而¶
　　　綽羅斯尤為之長¶
<pb:KR2k0039_WYG_029-29a>¶
　　舊十二鄂拓克¶
　　　烏魯特四宰桑人五千户為一鄂拓克¶
　　　喀拉沁一宰桑人五千户為一鄂拓克¶
　　　額爾克騰一宰桑人五千户為一鄂拓克¶
　　　克里野特二宰桑人六千户為一鄂拓克¶
　　　卓托魯克一宰桑人三千户為一鄂拓克¶
　　　布庫斯一宰桑人三千户為一鄂拓克¶
　　　阿巴噶斯哈丹各一宰桑共人四千户為一鄂¶
<pb:KR2k0039_WYG_029-29b>¶
　　　　拓克¶
　　　鄂畢特一宰桑人三千户為一鄂拓克¶
　　　鄂羅岱二宰桑人三千户為一鄂拓克¶
　　　多果魯特一宰桑人四千户為一鄂拓克¶
　　　霍爾博斯一宰桑人三千户為一鄂拓克¶
　　　綽和爾一宰桑人三千户為一鄂拓克¶
　　後十二鄂拓克¶
　　　巴爾達木特三宰桑人四千户為一鄂拓克¶
<pb:KR2k0039_WYG_029-30a>¶
　　　庫圖齊納爾五宰桑人四千户為一鄂拓克¶
　　　噶爾襍特三宰桑人四千户為一鄂拓克¶
　　　沙拉斯二宰桑人三千户為一鄂拓克¶
　　　嗎唬斯一宰桑人五千户為一鄂拓克¶
　　　布庫努特一宰桑人二千户圖古特一宰桑人¶
　　　　五百户為一鄂拓克¶
　　　烏拉特一宰桑人三千户為一鄂拓克¶
　　　阿爾闥沁一宰桑人五千户為一鄂拓克¶
<pb:KR2k0039_WYG_029-30b>¶
　　　扎哈沁三宰桑人二千户包沁三宰桑人一千¶
　　　　户為一鄂拓克¶
　　　竒爾吉斯四宰桑人四千户為一鄂拓克¶
　　　特楞古特四宰桑人四千户鄂爾楚克一宰桑¶
　　　　人五百户烏爾罕濟蘭一宰桑人八百户為¶
　　　　一鄂拓克¶
　　　明阿特二宰桑人三千户為一鄂拓克¶
　　舊五集賽¶
<pb:KR2k0039_WYG_029-31a>¶
　　　阿克把集賽二宰桑人四千户¶
　　　賚嗎里木集賽一宰桑人一千户¶
　　　杜爾把集賽一宰桑人一千户¶
　　　推素隆集賽一宰桑人一千户¶
　　　伊克胡拉爾集賽一宰桑人一千户¶
　　後四集賽¶
　　　温都遜集賽一宰桑人一千户¶
　　　善披領集賽一宰桑人一千户¶
<pb:KR2k0039_WYG_029-31b>¶
　　　桑堆集賽一宰桑人三百户¶
　　　品陳集賽一宰桑人三百户¶
　　二十一昻吉¶
　　　達瓦齊一昻吉¶
　　　達什達瓦一昻吉¶
　　　多爾濟丹巴一昻吉¶
　　　噶爾蔵多爾濟一昻吉¶
　　　訥黙庫濟爾噶爾一昻吉¶
<pb:KR2k0039_WYG_029-32a>¶
　　　鄂齊爾烏巴什一昻吉¶
　　　䇿凌一昻吉¶
　　　達什一昻吉¶
　　　伯什阿哈什一昻吉¶
　　　沙克都爾曼濟一昻吉¶
　　　塔爾巴哈沁薩音伯勒克一昻吉¶
　　　和通額黙根一昻吉¶
　　　多羅特舍楞一昻吉¶
<pb:KR2k0039_WYG_029-32b>¶
　　　敦多克一昻吉¶
　　　巴雅爾一昻吉¶
　　　車凌班珠爾一昻吉¶
　　　巴圖爾額黙根一昻吉¶
　　　阿睦爾撒納一昻吉¶
　　　諾海竒齊克一昻吉¶
　　　巴圖爾烏巴什一昻吉¶
　　　敦都布一昻吉¶
<pb:KR2k0039_WYG_029-33a>¶
　　　按鄂拓克為汗之屬昻吉為各台吉户屬鄂拓¶
　　　克游牧之地環於伊犂昻吉游牧地又環諸鄂¶
　　　拓克之外準部一切供賦及重大差務則鄂拓¶
　　　克承輸若零星供給合二十四鄂拓克二十一¶
　　　昻吉均輸焉鄂拓克視八旗都統昻吉視外省¶
　　　督撫昻吉者準語部分也集賽専理喇嘛事務¶
　　　初為五集賽後増其四成九集賽亦各領以宰¶
　　　桑畧如鄂拓克之制乾隆二十年達瓦齊執歸¶
<pb:KR2k0039_WYG_029-33b>¶
　　　　京師準夷全部内屬¶
　皇上以取亂侮亡之義行興滅繼絶之仁四衛拉特各¶
　　　　封一汗官則仍其舊制易以新銜授四圖什墨¶
　　　　爾為内大臣授六扎爾扈齊為散秩大臣以管¶
　　　　理鄂拓克昻吉之事未嘗有其地而遽易其俗¶
　　　　也奈舊部稔惡搆煽相尋¶
天厭其亂一苞三蘖漸即誅夷洎乎掃穴犂庭設官更始¶
　　　　無復舊規固因其悖徳擾紀不獲延承世裔而¶
<pb:KR2k0039_WYG_029-34a>¶
　　　化冒昧為光明冠裳圭組之盛有當為衛拉遺¶
　　　黎幸逢斯會者而我¶
　國家茂集膚功萬年篤祐之由來洵非人力所能㡬¶
　　　及矣¶
　︹漢書西域傳︺都䕶韓宣奏烏孫大吏大禄大監皆¶
　　可以賜金紫印綬以尊輔大昆彌許之¶
　︹唐書回鶻傳︺鐵勒十一部皆來言願歸命天子請¶
　　置唐官引見渠長等以唐官官之皆以酋領為都¶
<pb:KR2k0039_WYG_029-34b>¶
　　督刺史其都督刺史給元金魚符黄金為文¶
　　　此西域之臣受中國官者¶
　　︹漢書西域傳︺烏孫國相大禄左右大将二人侯三¶
　　人大将都尉各一人大監二人大吏一人舍中大¶
　　吏二人騎君一人岑陬者官號也昆莫王號也後¶
　　書昆彌云　烏貪訾離國輔國侯左右都尉各一¶
　　人　單桓國輔國侯将左右都尉譯長各一人¶
　　蒲類國輔國侯左右将左右都尉各一人　蒲類¶
<pb:KR2k0039_WYG_029-35a>¶
　　後國輔國侯将左右都尉譯長各一人¶
　　︹北史突厥傳︺大官有葉䕶次特勒吹俟利發次吐¶
　　毛發及餘小官凡二十八等皆世為之䖏羅可汗¶
　　分統所部居龜兹北官有俟發閻洪達以評議國¶
　　事¶
　　︹唐書突厥傳︺突厥别部典兵者曰設子弟曰特勒¶
　　大臣曰葉䕶曰屈律啜曰阿波曰俟利發曰吐屯¶
　　曰俟斤曰閻洪達曰頡利發曰達干皆世其官而¶
<pb:KR2k0039_WYG_029-35b>¶
　　︹無員限回鶻傳︺回鶻署官吏壹似突厥有外宰相¶
　　六内宰相三又有都䕶将軍司馬之號　堅昆國¶
　　其官宰相都督職使長史将軍達干六等宰相七¶
　　都督三職使十皆典兵長史十五將軍達干無員¶
　　　此西域之設官於夲國者¶
　　　按史傳所載漢烏孫唐突厥諸官職或倣中國¶
　　　名字或仍夲國舊號大率畧而弗備準部為突¶
　　　︹厥故墟而史傳︺所載葉䕶特勒屈律啜俟利發¶
<pb:KR2k0039_WYG_029-36a>¶
　　　諸名不特與準語絶殊即推之䝉古回部西畨¶
　　　均不相合世代曠渺流傳判異有難於牽合附¶
　　　麗者至於班史稱烏孫大吏等皆賜金紫印綬¶
　　　其時雖受漢官而仍為彼國之臣以用事今準¶
　　　夷全部滌瑕蕩穢建官分職與之更始至治維¶
　　　新我¶
聖朝措置規為誠度越漢唐逺矣¶
　¶
<pb:KR2k0039_WYG_029-36b>¶
　¶
　¶
　¶
　¶
　¶
　¶
　¶
欽定皇輿西域圖志卷二十九¶
