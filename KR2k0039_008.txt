# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.249272
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷八 疆域
<pb:KR2k0039_WYG_008-1a>¶
欽定四庫全書¶
欽定皇輿西域圖志卷八¶
　疆域¶
　　(臣/)等謹按古者度地分野辨服區州禹跡成經職¶
　　方命氏申郊圻而固封守列藩鎮以周天下莫不¶
　　賅通八埏條貫九域此地理郡國之志所由作也¶
　　若夫大荒以外提封不及號稱四塞而西境尤廣¶
　　夏書即叙之義僅紀流沙王制狄鞮之通未區方¶
<pb:KR2k0039_WYG_008-1b>¶
　　域三代以降紀載日詳班范二史舊稱該洽亦不¶
　　過臚列國之名稱凖道里之逺近其於都城亭堡¶
　　之殊形原隰墟沙之異致罕得而詳焉唐志西域¶
　　兼採釋氏所述稱名頗異於古列為州府僅曰羈¶
　　縻錯壤之疆域不分領州之名號或缺揆厥所由¶
　　豈非存駕馭之名鮮開闢之實有都䕶校尉之置¶
　　而不能革單于之頭銜有安西北庭之𨽻而不能¶
　　登農部之版籍是以方隅觕具圭臬難徴也歟我¶
<pb:KR2k0039_WYG_008-2a>¶
　　朝統壹函夏式廓丕基兹復㑹逄¶
　　盛際收凖夷之疆索輯回部之昄章其人民足以守¶
　　　耕牧之業其土宜足以昭貢賦之經爰設郡縣建¶
　　　學校與内地赤縣神州相表裏固已逺軼漢唐而¶
　　　上矣今試覧其崖畧玉闗東峙洱海西環廬帳區¶
　　　分城垣保界莫不仰流鱗集繩貫絲聯以成大一¶
　　　統之盛於是區列部以居方辨廣輪而知數首紀¶
　　　安西南北路次紀天山南北路表百餘年¶
<pb:KR2k0039_WYG_008-2b>¶
謨烈之長著二萬里¶
　聲靈之逺其歴代以來沿革故寔史傳足徵者亦隨地¶
　　　引證使首尾貫穿用資考鏡夫不履虞淵之濵不¶
　　　知日月之所届不登崑崙之頂不悟天地之無窮¶
　　　(臣/)等躬逢¶
　郅治記載¶
　鴻圖括兩戒於階庭鞏九州如戸闥是誠伊古以來郡¶
　　　國地理諸書所未臻之極軌也志疆域第五¶ 
#+PROPERTY: JUAN 卷八目録
<pb:KR2k0039_WYG_008-3a>¶
欽定四庫全書¶
欽定皇輿西域圖志卷八目録¶
　疆域一(安西南路/)¶
　　嘉峪闗¶
　　安西州屬¶
　　　安西州治¶
　　　得勝墩¶
　　　小灣堡¶
<pb:KR2k0039_WYG_008-3b>¶
　　　雙塔堡¶
　　　布朗吉¶
　　　柳溝堡¶
　　　馬蓮井¶
　　　橋灣堡¶
　　　新𤓰州¶
　　　古𤓰州¶
　　　百齊堡¶
<pb:KR2k0039_WYG_008-4a>¶
　　　踏實堡¶
　　　苦峪¶
　　　石包城¶
　　　蘆草溝¶
　　　玉門縣治¶
　　　髙見灘¶
　　　騸馬城¶
　　　恵回堡¶
<pb:KR2k0039_WYG_008-4b>¶
　　　靖逆城¶
　　　塔兒灣堡¶
　　　敦煌縣治¶
　　　甜水井¶
　　　黄墪堡¶
　　　青墩峽¶
　　　沙棗墩¶
　　　黨城¶
<pb:KR2k0039_WYG_008-5a>¶
　　　呼羅蘇台¶
　　　古玉門闗¶
　　　古陽闗¶
　　　白龍堆¶
　　　流沙¶
　　　色爾騰海¶
　　　噶斯¶
　¶
<pb:KR2k0039_WYG_008-5b>¶
　¶
　¶
　¶
　¶
　¶
　¶
　¶
欽定皇輿西域圖志卷八目録¶  
#+PROPERTY: JUAN 卷八
<pb:KR2k0039_WYG_008-6a>¶
欽定四庫全書¶
欽定皇輿西域圖志卷八¶
　疆域一¶
　　安西南路¶
　嘉峪闗¶
　　嘉峪闗為西域東陲在肅州西七十里嘉峪山西¶
　　麓西距玉門縣一百八十里距安西州六百五里¶
　　其地屬漢酒泉郡之禄福縣後漢改福禄縣晉魏¶
<pb:KR2k0039_WYG_008-6b>¶
　　周因之隋大業初改屬張掖郡義寧初改酒泉縣¶
　　唐武徳二年屬肅州大歴初䧟吐蕃宋入西夏元¶
　　屬肅州路明屬肅州衛洪武五年馮勝下河西置¶
　　嘉峪闗以限中外為西域貢道所從入嘉靖二年¶
　　閉闗自守¶
　本朝初屬肅州衛雍正二年裁衛屬甘州府七年改¶
　　屬肅州闗城周二百二十二丈西四十里曰雙井¶
　　又西接安西州玊門縣界¶
<pb:KR2k0039_WYG_008-7a>¶
　　　明史地理志肅州衛西有嘉峪山其西麓即嘉峪¶
　　　闗也宏治七年扁闗曰鎮西西域傳太宗置哈宻¶
　　　沙州赤斤罕東四衛於嘉峪闗外以屏蔽西陲¶
　　　　按漢列四郡唐據𤓰沙古稱西域門戸以玉門¶
　　　　陽闗為扼要明初嘉峪闗之設是曰重門季世¶
　　　　因循諸番内徙但以嘉峪為中外巨防聲教所¶
　　　　及不踰閨闥我¶
　　朝初五衛之立聲援聯絡長䇿逺馭西届流沙¶
<pb:KR2k0039_WYG_008-7b>¶
　皇上徳威遐暢底定西陲葱嶺以西儼同内地惟是¶
列聖經營之區撫綏駕御升㕔衛為州縣適當大武告成¶
　　　　之後未可以畧而弗書爰追舊邊之屏翰拓全¶
　　　　盛之山川仍以嘉峪闗為首¶
　　安西州屬　舊為靖逆赤金柳溝安西沙州五衛地¶
　　　設安西鎮乾隆二十四年西域平以其地置安西¶
　　　府統縣三淵泉墩煌玊門三十八年裁府以淵泉¶
　　　縣地改安西州統縣二敦煌玊門州境東接肅州¶
<pb:KR2k0039_WYG_008-8a>¶
　　界北接哈宻界西至流沙南至南山¶
　　︹漢書地理志︺酒泉郡武帝太初元年開縣九禄福¶
　　表是樂涫天䧇玉門㑹水池頭綏彌乾齊敦煌郡¶
　　武帝後元年分酒泉置縣六敦煌㝠安效穀淵泉¶
　　廣至龍勒¶
　　︹後漢書郡國志︺酒泉郡武帝置雒陽西四千七百¶
　　里九城福祿表氏樂涫玉門㑹水沙頭安彌乾齊¶
　　延夀敦煌郡武帝置雒陽西五千里六城敦煌㝠¶
<pb:KR2k0039_WYG_008-8b>¶
　　安效穀拼泉廣至龍勒¶
　　︹晉書地理志︺元康五年恵帝分敦煌郡之宜禾伊¶
　　吾㝠安深泉廣至等五縣分酒泉郡之沙頭縣又¶
　　别立㑹稽新鄉凡八縣為晉昌郡張駿分酒泉為¶
　　凉州敦煌晉昌為沙州張祚又以敦煌郡為商州¶
　　︹隋書地理志︺敦煌郡舊置𤓰州統縣三敦煌常樂¶
　　玊門¶
　　︹唐書地理志︺沙州敦煌郡下都督府本𤓰州武徳¶
<pb:KR2k0039_WYG_008-9a>¶
　　五年曰西沙州貞觀七年曰沙州縣二敦煌夀昌¶
　　𤓰州晉昌郡下都督府武徳五年析沙州之常樂¶
　　置縣二晉昌常樂肅州酒泉郡下武徳二年析甘¶
　　州之福禄𤓰州之玊門置縣三酒泉福禄玉門¶
　　︹五代史四裔附録︺唐文宗時嘗遣使者至西域見¶
　　甘凉𤓰沙等州城邑如故而䧟虜之人語言稍變¶
　　衣服猶不改至五代時吐蕃已微弱回鶻党項分¶
　　侵其地惟甘凉𤓰沙四州常自通中國凉𤓰沙三¶
<pb:KR2k0039_WYG_008-9b>¶
　　州將吏猶稱唐官數來請命周世宗時凉州遂絶¶
　　於中國獨𤓰沙二州終五代常來¶
　　︹元史地理志︺宋景祐初西夏䧟𤓰沙肅三州盡得¶
　　河西故地金因之元太祖二十二年破其城以𨽻¶
　　八都大王至元十四年復立州十七年升為沙州¶
　　路總管府𤓰州𨽻焉¶
　　　按漢晉酒泉郡所屬之福祿表是樂涫三縣唐¶
　　　肅州酒泉郡所屬之福祿舊地在今俱屬肅州¶
<pb:KR2k0039_WYG_008-10a>¶
　　　是今安西州本境及所屬敦煌玉門二縣境以¶
　　　漢晉敦煌一郡之全而兼酒泉郡之半以唐沙¶
　　　𤓰兩州之全而兼肅州之半北魏分置會稽玊¶
　　　門常樂三郡隋并為敦煌一郡實與今之州屬¶
　　　全境相凖也唐至徳後䧟吐蕃大中五年沙州¶
　　　刺史張義潮以其地來歸唐末復䧟五代因之¶
　　　宋入西夏元屬肅州沙州路明為赤斤䝉古沙¶
　　　州二衛地我¶
<pb:KR2k0039_WYG_008-10b>¶
　朝初屬邊外雍正三年始設安西鎮領靖逆赤金柳¶
　　　溝安西沙州五衛近以武功耆定¶
詔升府縣嗣因移設鎮西府于巴爾庫勒安西復改府¶
　　　為州闗外雄封兹其首著矣¶
　安西州治¶
　　安西州治在嘉峪闗西六百五里玊門縣治西四¶
　　百二十五里敦煌縣治東二百七十里乾隆二十¶
　　四年以安西柳溝二衛地改置淵泉縣與安西府¶
<pb:KR2k0039_WYG_008-11a>¶
　　同城二十七年移安西府於敦煌縣遂為淵泉縣¶
　　治三十七年復移安西府來治三十八年改府為¶
　　直𨽻安西州淵泉縣裁以縣境為州境東至三道¶
　　溝七十里西至蘆草溝九十里南至南山三百里¶
　　北至半池泉八十里距京師六千三百十里城周¶
　　四里二分東西南北凡四門城内有¶
萬夀宫¶
　闗帝廟城隍廟城外有風雲雷雨壇社稷壇先農壇¶
<pb:KR2k0039_WYG_008-11b>¶
　　乾隆三十三年移建新城於舊治南二里城周三¶
　　里三分東南北三門全境所轄為漢㝠安淵泉廣¶
　　至三縣地¶
　　︹漢書地理志︺敦煌郡淵泉縣師古曰闞駰云地多¶
　　泉水故以為名¶
　　︹隋書地理志︺敦煌郡統縣常樂後魏置常樂郡後¶
　　周併凉興大至㝠安閏泉合為涼興縣開皇初郡¶
　　廢縣改為常樂¶
<pb:KR2k0039_WYG_008-12a>¶
　　︹唐書地理志︺𤓰州晉昌郡縣二晉昌武徳四年更¶
　　名常樂武徳五年别置¶
　　　按淵泉縣漢時舊名後漢改拼泉晉曰深泉並¶
　　　屬敦煌郡苐考漢書敦煌郡在酒泉郡西所領¶
　　　六縣淵泉最東西曰㝠安又西北曰廣至又西¶
　　　曰敦煌又西南曰效穀又西曰龍勒今安西州¶
　　　屬之柳溝衛城左右為十道溝水西南有黑水¶
　　　橋亂泉子等處當為漢淵泉縣地又今安西州¶
<pb:KR2k0039_WYG_008-12b>¶
　　　城北有蘇賴昌馬兩河合流西注為南籍端水¶
　　　又西入於哈喇淖爾南籍端水即㝠水當為漢¶
　　　㝠安縣地漢廣至縣為唐常樂縣東至𤓰州一¶
　　　百五十里今安西州治西北一百五十里為百¶
　　　齊堡當為漢廣至縣地是今安西州本境兼有¶
　　　漢時㝠安淵泉廣至三縣地也晉之宜禾新鄉¶
　　　伊吾為廣至分邑境地毗連是又兼有晉時廣¶
　　　至宜禾㝠安深泉伊吾新鄉六縣地而隋之常¶
<pb:KR2k0039_WYG_008-13a>¶
　　　樂縣唐之常樂晉昌二縣皆與今安西州本境¶
　　　疆域相凖也至於漢敦煌效穀龍勒乃今之敦¶
　　　煌縣境説見後¶
　得勝墩¶
　　得勝墩在州治北五里舊無水泉乾隆二十二年¶
　　大兵討凖噶爾師出其地湧甘泉數十處士馬得¶
　　濟¶
勅建龍神廟於此¶
<pb:KR2k0039_WYG_008-13b>¶
封助順昭靈龍神遣官告祭每歳春秋致祀¶
勅建助順昭靈龍神廟碑文¶
國家徳被遐方威宣絶漠不惟師武臣力亦實有神靈¶
之助用能厚集士衆克成大勛惟嘉峪闗本酒泉故郡¶
素稱天險闗門外為戈壁地沙磧彌望澶漫逶迤向因¶
艱於水泉行旅重困朕蕩平西域誅其一二苞蘖之不¶
順命者爰整六師冞入其阻初慮士馬萬衆綆汲或缺¶
於供及行其地而甘泉隨地湧出滃滃然汩汩然渟泓¶
<pb:KR2k0039_WYG_008-14a>¶
　滲漉不特荷殳之士潄濯清流而馬駝絡繹赴飲不匱¶
　按酒泉城下舊有金泉泉味如酒漢氏遂以名郡兹泉¶
　出自沙漢瑞應尤異守土之吏以告朕惟祭法徳施於¶
　民則祀之當疆事方殷而泉流肆溢天人協應靈貺聿¶
　臻其事非偶爰封神為助順昭靈龍神命守臣經營髙¶
　敞建立神廟春秋祀事惟謹繡棟雲楣崇巖巨鎮屹峙¶
　闗外廟既成當建碑紀述神之功烈守臣鍥石以請稽¶
　諸古人君為政太平則醴泉湧朕嗣守鴻業圖大思艱¶
<pb:KR2k0039_WYG_008-14b>¶
　命將出師龔行¶
天討掃百年逋誅之冦用以纘承¶
先緒式廓丕基計自今邊圉靜謐屯牧安恬其所以荷¶
天庥而迓神祐者萬萬禩靡有紀極爰系以銘銘曰嘉峪¶
　之山巖闗峩峩六師于征後舞前歌宛宛流沙迢迢逺道¶
　天戈所臨地不愛寳連巖滋液並醴䟽甘光澄氷鏡潔¶
　比秋潭汲之日新挹之無竭士飽馬騰霜清月澈廼營¶
　髙敞廼建甍標春秋載薦丹荔黄蕉斟酌靈泉惟神之¶
<pb:KR2k0039_WYG_008-15a>¶
　庇洗兵萬載錫我繁祉¶
　勅建助順昭靈龍神廟歳祭文¶
　惟神徳漙澤民恩施育物拱巖闗而作鎮氣感風雲臨¶
　瀚海以垂波功先潤澤惟酒泉之故地實戈壁之荒陲¶
　沙礫彌途向乏靈源之涌輪蹄遄邁載深渇飲之思朕¶
　命將于征指平沙而迅發全師所過恰膏液之滂滋萬¶
　馬騰驤快適奔泉之性千軍挹注咸歌泂酌之甘儼賚¶
　賜之壺漿飲和食徳等驅馳於袵席養欲給求凡兹行¶
<pb:KR2k0039_WYG_008-15b>¶
　李之往來普頌淵澄之功烈仰承¶
天佑敬迓神庥申命守臣經營敞地閟宫大啟雕几恪陳¶
　繡栱嵳峩薈蔚川原之氣采椽嵽嵲繽紛藻荇之華爰¶
　於靈廟之落成更遣專官而將事雲旓羽罕覘秘殿之¶
　森㽔桂酒椒漿共明流而㶑灧嗣此涵濡庶彚覩清泚¶
　之常流衍䕶深源永濬發而不竭尚祈昭格鍳此精禋¶
　　小灣堡¶
　　　小灣堡在得勝墪東南七十五里踰河而至西距¶
<pb:KR2k0039_WYG_008-16a>¶
　　州治七十里¶
　雙塔堡¶
　　雙塔堡在小灣堡東五十里西距州治一百三十¶
　　里有城周一里有竒雍正六年築西南境有雙塔¶
　　西三十里地名渠口¶
　布朗吉¶
　　布朗吉在雙塔堡東四十里西距安西州治一百¶
　　六十里地多檉柳有泉水東為十道溝西為布朗¶
<pb:KR2k0039_WYG_008-16b>¶
　　吉河一名窟窿河舊有安西鎮城後改柳溝衛治¶
　　今廢¶
　　　按漢淵泉縣東與酒泉郡之池頭㑹水相接地¶
　　　皆以水得名今布朗吉城東有十道溝水與闞¶
　　　駰所云地多泉水之説合又考唐書地理志晉¶
　　　昌縣東此有合河鎮今蘇賴昌馬兩河合流由¶
　　　靖逆衛北折而西㑹十道溝水西流經此則所¶
　　　謂合河鎮者當與今布朗吉之柳構故城相近¶
<pb:KR2k0039_WYG_008-17a>¶
　　　也¶
　柳溝堡¶
　　柳溝堡在布朗吉東七十里西距州治二百三十¶
　　里十道溝水經流左右¶
　本朝康熙五十七年初建柳溝所築堡於此雍正五¶
　　年陞衛移治布朗吉改舊所為柳溝堡是為安西¶
　　州東界¶
　馬蓮井¶
<pb:KR2k0039_WYG_008-17b>¶
　　馬蓮井在州治西北三百二十里自州治北行七¶
　　十里為白墩又八十里為紅柳園又八十里為大¶
　　泉又西北九十里至此為安西州最北境接哈宻¶
　　界¶
　橋灣堡¶
　　橋灣堡在柳溝堡北四十里西距州治二百七十¶
　　里有城雍正十年築南北二門自堡西北行九十¶
　　里為東黄蘆岡又九十里為尖山子又九十里為¶
<pb:KR2k0039_WYG_008-18a>¶
　　茨窩泉又九十里為東長流水又一百里為白芨¶
　　芨灘又一百里至馬蓮井别自東長流水西北行¶
　　五十里為青山子又七十里為烏拉大泉又北七¶
　　十里為蘆岡泉為安西州東北境接哈宻界¶
　　　按漢時廣至一縣晉分四縣曰廣至曰宜禾曰¶
　　　新鄉曰伊吾今百齊堡即廣至縣地(説見/後)東接¶
　　　沙頭西界敦煌由是而南為新鄉(即今踏實/堡説見後)北¶
　　　為宜禾為伊吾伊吾縣以伊吾盧故地得名附¶
<pb:KR2k0039_WYG_008-18b>¶
　　　近敦煌北境則宜禾一縣當在今安西州北境¶
　　　自得勝墩橋灣堡迤北一帶無疑特其故城基¶
　　　址不可考耳一統志載宜禾故城在晉昌郡北¶
　　　界方位亦合¶
　新𤓰州¶
　　新𤓰州在安西州西南三十里舊為安西衛治地¶
　　雍正十三年土爾番為凖噶爾所擾其酋額敏和¶
　　卓率所部回民内附於安西鎮西築五堡居之頭¶
<pb:KR2k0039_WYG_008-19a>¶
　　堡在鎮西南二十五里二堡在頭堡西南十里三¶
　　堡在二堡西北十里四堡在三堡西北四里五堡¶
　　在四堡東北十里别於頭堡數里之内築新𤓰州¶
　　城¶
　古𤓰州¶
　　古𤓰州在新𤓰州西十五里東距安西州治四十¶
　　五里有土城¶
　　︹唐書吐蕃傳︺悉諾邏恭禄燭龍莽布支入䧟𤓰州¶
<pb:KR2k0039_WYG_008-19b>¶
　　毁其城¶
　　︹明史西域傳︺自赤斤䝉古西行二百里曰苦峪自¶
　　苦峪南折而西百九十里曰𤓰州¶
　　　按左傳襄公十四年范宣子將執戎子駒支親¶
　　　數諸朝曰昔秦人廹逐乃祖吾離於𤓰州昭公¶
　　　九年詹桓伯曰允姓之姦居於𤓰州漢書地理¶
　　　志敦煌郡敦煌縣廣步侯官以為古𤓰州地生¶
　　　美𤓰是春秋時之𤓰州為漢敦煌縣地與淵泉¶
<pb:KR2k0039_WYG_008-20a>¶
　　　㝠安廣至之地無渉元和志沙州漢敦煌郡前¶
　　　涼張駿於此置沙州後魏太武於郡置敦煌鎮¶
　　　明帝廢鎮立𤓰州則已併漢淵泉㝠安廣至縣¶
　　　統名𤓰州矣明帝尋改義州莊帝又改𤓰州大¶
　　　業三年罷州為敦煌郡武徳二年復置𤓰州五¶
　　　年改為沙州而析沙州之常樂置晉昌常樂二¶
　　　縣為𤓰州晉昌郡於是𤓰州之名又專屬漢時¶
　　　㝠安淵泉廣至三縣之地而敦煌縣以西反不¶
<pb:KR2k0039_WYG_008-20b>¶
　　　及焉今之新舊𤓰州在漢為㝠安縣境後魏初¶
　　　唐稱名可考第按諸春秋時之𤓰州已非其舊¶
　　　即視武徳析置之始亦偏而不全沿革所係遺¶
　　　蹟粗存新舊之名存而不論可也¶
　百齊堡¶
　　百齊堡在新𤓰州西北六十里東距州治九十里¶
　　城周一里五分雍正十二年築為漢廣至縣地西¶
　　有舊百齊堡¶
<pb:KR2k0039_WYG_008-21a>¶
　︹漢書地理志︺廣至縣宜禾都尉治昆侖障莽曰廣¶
　桓¶
　︹後漢書西域𫝊︺延光二年敦煌太守張璫上書以¶
　酒泉屬國吏士二千餘人集昆侖塞擊呼衍王唐¶
　章懐太子賢注云廣至故城在今𤓰州常樂縣東¶
　︹元和志︺常樂縣東至州一百十五里本漢廣至縣¶
　地¶
　︹寰宇記︺廣至故城在常樂縣西北恒以大石棧之¶
<pb:KR2k0039_WYG_008-21b>¶
　　稍開即有風暴至傷人¶
　　　按漢之廣至縣在唐為常樂據後漢書注廣至¶
　　　故城在常樂東境今百齊堡東至安西州治一¶
　　　百五十里州治為唐𤓰州晉昌郡治即元和志¶
　　　所謂東至𤓰州一百十五里者是也¶
　踏實堡¶
　　踏實堡在州治南九十里有城周一里八分門二¶
　　雍正五年築南倚南山東北有特布忒河西一百¶
<pb:KR2k0039_WYG_008-22a>¶
　　里為樹溝又西接敦煌縣界¶
　　︹晉書地理志︺元康五年恵帝分敦煌郡别立㑹稽¶
　　新鄉¶
　　︹通典︺自𤓰州南至新鄉鎮一百十里¶
　　　按晉書敦煌郡統縣有新鄉為廣至分邑今踏¶
　　　實堡在州治南九十里與通典之説相近當即¶
　　　古新鄉縣也¶
　苦峪¶
<pb:KR2k0039_WYG_008-22b>¶
　　苦峪在踏實堡東五十里西北距州治二百里有¶
　　土城西南境平田千頃東北二百里舊有河通蘇¶
　　賴昌馬兩河交㑹處今涸¶
　　︹明史西域傳︺宣徳十年沙州衛都指揮僉事坤濟¶
　　勒(舊作困即/來今改正)為哈宻所侵走附塞下邊臣請移之¶
　　苦峪命治苦峪城正統六年城成十三年邊將䕶¶
　　哈宻使臣至苦峪赤斤都指揮總伊加勒(舊作總/兒加陸)¶
　　(今改/正)等率衆圍其城天順七年哈宻衰微迤北酋¶
<pb:KR2k0039_WYG_008-23a>¶
　寄寄肅蘭(舊作亂加思/蘭今改正)襲破其城王母率親屬部¶
　　落走苦峪成化二年兵部言王母避苦峪乆今賊¶
　　已退宜令還故土從之八年土爾畨(舊作吐魯/番今改正)襲¶
　　破其城執王母十年都督哈森(舊作罕慎/今改正)退居苦¶
　　峪命權主國事築苦峪城移哈宻衛於其地十八¶
　　年哈森襲哈宻破之遂還故土孝宗七八年間兵¶
　　部侍郎張海修苦峪城發流寓番人及寄居赤斤¶
　　者赴苦峪及𤓰沙州十七年占特木爾(舊作真帖/木兒今改)¶
<pb:KR2k0039_WYG_008-23b>¶
　　(正/)主哈宻善巴(舊作陜巴/今改正)走苦峪(沙州衛赤斤䝉/古衛哈宻衛傳)¶
　　(合/纂)¶
　　　按赤斤䝉古酋阿速之父塔爾尼居左帳其異¶
　　　母兄索哈(舊作𤨏合/今改正)居右帳彼此不相能阿速¶
　　　因報父怨而圍苦峪則苦峪城應是當時右帳¶
　　　所居之地而成化間復加築之以移建哈宻者¶
　　　也苦峪城一名上達爾圖又靖逆本名苦峪亦¶
　　　名達爾圖故此稱上達爾圖以别之也¶
<pb:KR2k0039_WYG_008-24a>¶
　石包城¶
　　石包城在苦峪城西南山谷間北距州治二百九¶
　　十里壘石為城勢極髙峻有藥泉味醇如酒相傳¶
　　飲之愈疾¶
　　　按石包城在今踏實堡南以踏實堡為新鄉縣¶
　　　地則石包城或屬新鄉故城也¶
　蘆草溝¶
　　蘆草溝在古𤓰州西四十里東距州治九十里與¶
<pb:KR2k0039_WYG_008-24b>¶
　　敦煌縣東境之甜水井接界¶
　　　以上屬安西州本境¶
　玉門縣治¶
　　玉門縣治在嘉峪闗西一百八十里西距州治四¶
　　百二十五里乾隆二十四年以赤金靖逆二衛地¶
　　改置東至肅州界一百四十里西至三道溝安西¶
　　州本境一百三十里南至雪山一百里北至鹽池¶
　　一百五十里距京師六千一百九十里城周二里¶
<pb:KR2k0039_WYG_008-25a>¶
　　二分南北三門康熙五十年以舊城改築城内有¶
　　城隍廟城南有風雲雷雨壇全境所轄為漢玊門¶
　　天䧇㑹水池頭安彌乾齊二縣地¶
　　︹漢書地理志︺酒泉郡玉門縣師古曰闞駰云漢罷¶
　　玉門闗屯徙其人於此¶
　　︹隋書地理志︺敦煌郡統縣玉門後周為㑹稽縣開¶
　　皇中改為玉門併得後魏玊門郡地¶
　　︹唐書地理志︺肅州酒泉郡玉門縣貞觀元年省後¶
<pb:KR2k0039_WYG_008-25b>¶
　　復置開元中没吐蕃因其地置玊門軍天寳十四¶
　　載廢軍為縣¶
　　︹明史西域傳︺□馬城西八十里即赤斤䝉古洪武¶
　　十三年都督濮英西討進至赤斤站䕶豳王額林¶
　　沁(舊作亦憐/真今改正)永樂二年塔爾尼(舊作塔力/尼今改正)來歸設¶
　　赤斤䝉古所八年改衛成化十九年隣番野訥克¶
　　里(舊作也乜克/力今改正)來侵赤斤遂殘破正徳八年土爾¶
　　番據哈宻大掠赤斤已番賊犯肅州赤斤當其衝¶
<pb:KR2k0039_WYG_008-26a>¶
　　益遭蹂躙部衆不能自存内徙肅州之南山其城¶
　　遂空¶
　　　按玊門縣為漢時舊名屬酒泉郡三國晉因之¶
　　　又分置㑹稽縣屬晉昌郡前涼置寧涼郡西涼¶
　　　置㑹稽郡北魏屬㑹稽郡周廢郡併為㑹稽縣¶
　　　隋開皇中改玊門縣屬敦煌郡唐屬肅州酒泉¶
　　　郡開元中没吐蕃置玉門軍天寳十四載廢五¶
　　　代屬吐蕃宋入西夏元屬肅州路明屬赤斤䝉¶
<pb:KR2k0039_WYG_008-26b>¶
　　　古衛入¶
　本朝為赤金衛改設守禦千戸所尋復陞衛今改縣¶
　　　此古今沿革之大略也今以史傳証之漢酒泉¶
　　　郡居敦煌郡東所領九縣樂涫最東次福禄次¶
　　　表氏次天䧇在玉門之東㑹水池頭在玊門之¶
　　　西與敦煌郡東之淵泉縣接界綏彌乾齊在㑹¶
　　　水西南後漢無天䧇有延夀知延夀即天䧇地¶
　　　也今玉門縣即赤金衛地在嘉峪關西一百八十¶
<pb:KR2k0039_WYG_008-27a>¶
　　　里以博物記延夀縣南有石漆元和志石脂水¶
　　　在玉門縣東南一百八十里之文証之則漢之¶
　　　天䧇延夀在今玉門縣東南境也池頭㑹水淵¶
　　　泉皆以水得名闞駰云衆水所㑹故曰㑹水地¶
　　　多流水故曰淵泉今蘇賴昌馬兩河合流分注¶
　　　於靖逆故城之東西又西為十道溝水至於柳¶
　　　溝源泉競發以東西方位考之則靖逆故城當¶
　　　屬漢之池頭十道溝地當屬漢之㑹水柳溝故¶
<pb:KR2k0039_WYG_008-27b>¶
　　　城當屬漢之淵泉漢㑹水縣注北部都尉治偃¶
　　　水障東部都尉治東部障乾齊縣注西部都尉¶
　　　治西部障而乾齊與安彌地接㑹水在東北乾¶
　　　齊安彌在西南則乾齊安彌故地當在今十道¶
　　　溝南也據此則今玉門縣全境實兼有漢時天¶
　　　䧇玉門㑹水池頭安彌乾齊之地惟福禄樂涫¶
　　　表氏東屬肅州與今縣境無渉晉時玉門第仍¶
　　　漢舊即舊赤金衛地隋玉門縣西與常樂縣接¶
<pb:KR2k0039_WYG_008-28a>¶
　　　唐玊門縣西與𤓰州晉昌郡之晉昌縣接隋之¶
　　　常樂唐之晉昌為柳溝安西二衛故地隋唐玉¶
　　　門縣與之接壤是已兼有舊赤金靖逆兩衛地¶
　　　與今玉門縣疆域大率相凖也¶
　　　又按五代晉髙居晦使于闐記自肅州渡金河¶
　　　西百里出天門闗又西百里出玊門闗即故縣¶
　　　也據此則玉門縣之東闗亦稱玊門闗與敦煌¶
　　　縣西之古玉門闗無涉至玊門縣於漢屬酒泉¶
<pb:KR2k0039_WYG_008-28b>¶
　　　而明史稱漢敦煌郡地晉屬晉昌郡唐屬𤓰州¶
　　　元屬沙州者非是¶
　髙見灘¶
　　髙見灘在玊門縣治西六十里東北五十里有古¶
　　塔¶
　騸馬城¶
　　騸馬城在玊門縣治東七十里西十里為火燒溝¶
　　又西為八楞墩¶
<pb:KR2k0039_WYG_008-29a>¶
　　︹明史西域𫝊︺回回墓西四十里曰騸馬城洪武十¶
　　三年都督濮英西討次白城獲䝉古平章瑚圖特¶
　　穆爾(舊作忽都帖/木兒今改正)進至赤斤站¶
　　　按白城在赤斤站東赤斤站即今玉門縣則白¶
　　　城故地當在玉門縣東與騸馬城相近¶
　恵回堡¶
　　恵回堡在騸馬城東二十里西距玊門縣治九十¶
　　里雍正五年築東五十里至雙井為玉門縣東盡¶
<pb:KR2k0039_WYG_008-29b>¶
　　境接肅州界¶
　　︹明史西域傳︺自出嘉峪闗西行至黒山兒又七十¶
　　里曰回回墓¶
　　　按今恵回堡即回回墓故地而墓不可考矣又¶
　　　今靖逆城南亦有回回墓¶
　靖逆城¶
　　靖逆城東南距玉門縣治一百二十里城周二里¶
　　南北四門¶
<pb:KR2k0039_WYG_008-30a>¶
　本朝康熙五十七年置靖逆衛治於此乾隆二十四¶
　　年裁衛改屬玉門縣城南有仙姑廟觀音寺城北¶
　　有牛王廟又北有沙崗西有紅廟又西至三道溝¶
　　接安西州本境西南三十里有龍王廟為蘇賴昌¶
　　馬兩河合流處¶
　　︹三國志︺魏初河右擾亂敦煌功曹張恭遣從弟華¶
　　攻沙頭縣¶
　　︹十六國春秋︺段業天璽二年酒泉太守王徳叛敗¶
<pb:KR2k0039_WYG_008-30b>¶
　　奔晉昌沮渠䝉遜逐至沙頭破之¶
　　　按靖逆城當屬漢沙頭縣地肅州新志云在漢¶
　　　為㝠安縣屬敦煌郡又引漢書地理志㝠安縣¶
　　　有南籍端水謂今之蘇賴河介於柳溝靖逆之¶
　　　間㨿此斷為㝠安縣地不知漢之置郡東為酒¶
　　　泉西為敦煌今安西州本境之安西故衛乃漢¶
　　　之㝠安縣三國晉魏其名不易至靖逆衛地尚¶
　　　在其東實漢池頭乾齊㑹水三縣地而衛城所¶
<pb:KR2k0039_WYG_008-31a>¶
　　　建當在池頭所屬之郡為酒泉而非敦煌至隋¶
　　　始屬敦煌而縣名玉門亦與㝠安無涉至漢志¶
　　　所云南籍端水固即今昌馬蘇賴合流西注之¶
　　　河然考其源出今玉門縣南之南山經流五衛¶
　　　故地㑹十道溝黨河諸水逺輸哈喇淖爾三百¶
　　　餘里漢志謂出南羗中西北入其澤者乃舉其¶
　　　全體而言不得但云介於柳溝靖逆之間而以¶
　　　此証靖逆之為㝠安也¶
<pb:KR2k0039_WYG_008-31b>¶
　塔兒灣堡¶
　　塔兒灣堡在靖逆城東北二十里東南距玊門縣¶
　　治一百四十里¶
　　　　以上屬玊門縣¶
　敦煌縣治¶
　　敦煌縣治舊為沙州衛治乾隆二十四年西域平¶
　　以其地置敦煌縣二十七年移安西府來治三十¶
　　七年復移府治於淵泉三十八年改府為直𨽻州¶
<pb:KR2k0039_WYG_008-32a>¶
　　敦煌屬焉治在嘉峪闗西八百七十里東至甜水¶
　　井一百四十五里西至古營盤二百九十五里南¶
　　至南山一百里北至青墩峽一百九十里西北至¶
　　哈喇淖爾二百八十里縣治東距安西州治二百¶
　　七十里距京師六千五百八十里城周三里三分¶
　　東西南三門濠深七尺雍正三年建九年於東南¶
　　北三面加築外郭周五里七分東南北三面及西¶
　　南面共四門城内有¶
<pb:KR2k0039_WYG_008-32b>¶
萬夀宫¶
　闗帝廟城隍廟城外有風雲雷雨壇社稷壇東有先¶
　　農壇西有龍王廟初府城西踰黨河有沙州故城¶
　　以黨水北衝圮其東隅始移建沙州城於黨河之¶
　　東今為敦煌縣治全境所轄為漢敦煌效穀龍勒¶
　　三縣地¶
　　︹漢書地理志︺敦煌郡敦煌中部都尉治效穀師古¶
　　曰本漁澤障也¶
<pb:KR2k0039_WYG_008-33a>¶
　　︹隋書地理志︺敦煌郡統縣敦煌舊置敦煌郡後周¶
　　併效穀夀昌二郡入焉又併敦煌鳴沙平康效穀¶
　　東鄉龍勒六縣為鳴沙縣開皇初郡廢大業置敦¶
　　煌郡改鳴沙為敦煌¶
　　︹唐書地理志︺沙州敦煌郡有府三曰龍勒效穀懸¶
　　泉有豆盧軍神龍元年置縣二敦煌夀昌武徳二¶
　　年析敦煌置永徽元年省乾封二年復置開元二¶
　　十六年又省後復置¶
<pb:KR2k0039_WYG_008-33b>¶
　　︹明史西域傳︺自𤓰州而西四百四十里始達沙州¶
　　永樂二年酋長坤濟勒曼集(舊作買住/今改正)率衆來歸¶
　　命置沙州衛其部下齊納(舊作赤納/今改正)來附朝貢不¶
　　絶宣徳十年為哈宻所侵走附塞下自是不復還¶
　　沙州但遙領其衆而已正統十一年收其全部入¶
　　塞居甘州沙州遂空為罕東酋巴特瑪戩(舊作班/麻思結)¶
　　(今改/正)所有歴景泰天順朝朝貢不廢成化十五年¶
　　於沙州故城置罕東左衛正徳十一年土爾番復¶
<pb:KR2k0039_WYG_008-34a>¶
　　據哈宻左衛不能自立徙肅州塞内其部下仍居¶
　　沙州服屬土爾番嘉靖七年率屬來歸沙州遂為¶
　　土爾番所有(沙州衛罕東/左衛傳合纂)¶
　　　按敦煌為漢時舊名漢敦煌郡所領六縣東則¶
　　　淵泉㝠安廣至為今安西州地西則效穀西南¶
　　　則龍勒皆與敦煌同郡而分縣後漢因之今縣¶
　　　西境之黨河有農田水利之益當為效穀故縣¶
　　　而龍勒故城以古營盤一帶廢城基址審之亦¶
<pb:KR2k0039_WYG_008-34b>¶
　　　約畧可考是今之敦煌兼有漢時敦煌效榖龍¶
　　　勒三縣地矣晉隆安中分置陽闗昌蒲二縣後¶
　　　魏分效穀縣置效穀郡分龍勒縣置夀昌縣至¶
　　　後周改縣曰鳴沙而敦煌郡名則古今不易隋¶
　　　大業初復縣名曰敦煌兼效穀龍勒二縣地自¶
　　　唐武徳以漢龍勒故地析置夀昌於是敦煌僅¶
　　　兼效穀之地是今敦煌縣境實與隋之敦煌縣¶
　　　疆域相凖而於唐則兼有夀昌也建中二年䧟¶
<pb:KR2k0039_WYG_008-35a>¶
　　　吐蕃大中五年沙州首領張義潮以州來歸建¶
　　　歸徳軍五代時號歸義軍宋入西夏元為沙州¶
　　　路明置沙州衛改置罕東左衛後廢入¶
　本朝為沙州衛今改縣此其沿革大畧之可見者又¶
　　　明時安定衛阿端衛曲先衛皆在今敦煌縣西¶
　　　南境外¶
　甜水井¶
　　甜水井在敦煌縣治東一百四十五里自縣城東¶
<pb:KR2k0039_WYG_008-35b>¶
　　行四十里為新店又三十里為圪塔井又東北四¶
　　十里為空心墩又東北三十五里至此為敦煌縣¶
　　東境與安西州本境西之蘆草溝接界¶
　黄墩堡¶
　　黄墩堡在敦煌縣治西北四十里有土城周四里¶
　　有竒雍正五年築自堡西北行三十里踰河又十¶
　　餘里至庫克砂石¶
　　︹隋書地理志︺後周併涼興大至㝠安淵泉為涼興¶
<pb:KR2k0039_WYG_008-36a>¶
　　縣¶
　　　按肅州舊志涼興城在廢𤓰州西一百七十里¶
　　　今黄墩堡東南距安西州之古𤓰州一百七十¶
　　　里與肅州舊志所載涼興城距廢𤓰州里數相¶
　　　合則涼興故城當在於是¶
　青墩峽(互見/山)¶
　　青墩峽地以峽名在黄墩堡西北一百五十里西¶
　　北山中為敦煌縣北境入峽口西北行經博羅特¶
<pb:KR2k0039_WYG_008-36b>¶
　　口大泉酤水紅柳峽哈什布拉克柳樹泉五百三¶
　　十五里至哈宻¶
　沙棗墩¶
　　沙棗墩在敦煌縣治東北三十里¶
　黨城¶
　　黨城在敦煌縣治南一百六十里黨河口建置不¶
　　知所始城基尚存又西十里有古城又西一百二¶
　　十五里有古營盤亦稱古城居髙原之上南臨髙¶
<pb:KR2k0039_WYG_008-37a>¶
　　山西有古邊墻又南踰山嶺有三舊城基亦稱古¶
　　營盤¶
　　　按漢書地理志載敦煌郡效穀縣本漁澤障孝¶
　　　武元封六年濟南崔不意為漁澤尉教民力田¶
　　　以勤效得穀因以為縣名是效穀故縣當與黨¶
　　　河相近者又稱龍勒縣為都尉治至唐為夀昌¶
　　　縣元和志稱夀昌縣東至州一百十里本漢龍¶
　　　勒縣是也一統志稱效穀龍勒故縣俱在沙州¶
<pb:KR2k0039_WYG_008-37b>¶
　　　衛西與漢唐諸史所載相合今自敦煌縣西踰¶
　　　黨河舊城基址不一而足則效穀龍勒城郭遺¶
　　　址疑於是乎在也其謂為古營盤者明初設安¶
　　　定阿端曲先罕東赤斤沙州諸衛皆以番族受¶
　　　邊臣羈絡北拒䝉古南捍諸番後乃轉相侵掠¶
　　　甚者邀刦朝使屢勤征討厥後土爾番㨿哈宻¶
　　　䝉古入青海南北受制沙州衛最西則最先廢¶
　　　諸部亦次第殘毀而沙州遂為土爾番所有肅¶
<pb:KR2k0039_WYG_008-38a>¶
　　　州兵事日亟想見當時都督李文西征廵撫許¶
　　　進㑹罕東兵促哈宻或即舊城基址所在以為¶
　　　行師頓旅之處覧其遺墟可以見前代興衰之¶
　　　迹矣¶
　呼羅蘇台¶
　　呼羅蘇台地有呼羅河故名東南距敦煌縣治一¶
　　百里地濵哈喇淖爾¶
　　︹通志︺呼魯蘇台其地濵哈喇池蘇賴河所滙也¶
<pb:KR2k0039_WYG_008-38b>¶
　　　按蘇賴河㑹流哈喇淖爾黨河南來入之兩水¶
　　　殊源而合流西注通志舊稱葫蘆斯太即呼魯¶
　　　蘇台字音之訛為蘇賴河所滙知在黨河下流¶
　　　滙入蘇賴河處也又云濵臨哈喇池者此指呼¶
　　　魯蘇台之地而言若呼魯河固入於哈喇淖爾¶
　　　者豈止濵之而已¶
　古玊門闗¶
　　古玊門闗在呼羅蘇台西南黨河之西東距敦煌¶
<pb:KR2k0039_WYG_008-39a>¶
　　縣治一百五十里漢武帝時置闗外有五峰為赴¶
　　車師前庭及疏勒之道所謂北道也闗今無存¶
　　︹漢書西域傳︺東則接漢阨以玉門陽闗︹地理志︺龍¶
　　勒縣有玊門闗¶
　　︹元和志︺玊門故闗在龍勒縣西北一百十八里¶
　　︹唐書地理志︺夀昌西北有玊門闗¶
　　　按漢龍勒縣有玉門闗氐置水氐置水即今黨¶
　　　河則黨河之在龍勒縣地玉門闗之近黨河可¶
<pb:KR2k0039_WYG_008-39b>¶
　　　知也肅州新志玉門闗外有三斷山石極大世¶
　　　謂之三隴山今黨河西有三斷山應即三隴山¶
　　　則黨河西之為玊門闗外又可知也又漢班超¶
　　　疏言不敢望到酒泉郡但願生入玊門闗酒泉¶
　　　郡即今玊門縣地在黨河東七百六十里超當¶
　　　時自疏勒東歸先由玊門而後至酒泉語意亦¶
　　　合五代髙居誨使於闐記肅州渡金河西百里¶
　　　出天門闗又西百里出玉門闗是即玉門縣西¶
<pb:KR2k0039_WYG_008-40a>¶
　　　闗距酒泉郡僅二百餘里又土爾番有玉門口¶
　　　或謂即古玉門闗舊輿圖謂玉門闗近伊犂兩¶
　　　説逺近大殊皆與古傳志方隅形勢不合未足¶
　　　為據也¶
　古陽闗¶
　　古陽闗在玉門闗南紅山口西東距敦煌縣治一¶
　　百三十里漢武帝時置為赴鄯善莎車之道所謂¶
　　南道也後魏於此置陽闗縣周廢¶
<pb:KR2k0039_WYG_008-40b>¶
　　︹漢書地理志︺龍勒縣有陽闗¶
　　︹晉書地理志︺敦煌郡統陽闗縣¶
　　︹元和志︺陽闗在夀昌縣西六里¶
　　︹晉髙居誨使於闐記︺西渡都鄉河至陽闗¶
御製陽闗考¶
陽闗之名自漢唐以來咸所稱引而遺踪湮廢道里莫¶
徵比因西域並𨽻昄章爰有纂輯圖志之役猷詢所及¶
或据肅州新志載烏魯木齊西境有地名陽巴爾噶遜¶
<pb:KR2k0039_WYG_008-41a>¶
以為陽闗之舊者殊不知陽乃回語葢謂新而巴爾噶¶
遜則厄魯特語葢謂城亦非為闗也况烏魯木齊地在¶
天山之北揆其方位懸隔奚啻謬以千里計耶按漢書¶
地理志敦煌郡龍勒縣有陽闗玉門闗後晉髙居誨使¶
于闐記西渡都鄉河至陽闗考都鄉河即今黨河龍勒¶
縣即沙州衛今為敦煌縣地黨河在縣西境而陽闗玉¶
門闗均在黨河之西陽闗西而偏南故以陽名詳覈形¶
勢正應在今黨河西南與紅山口相近又漢書西域傳¶
<pb:KR2k0039_WYG_008-41b>¶
西域三十六國東則接漢扼以玉門陽闗考漢時三十¶
六國即今回部回部東境直安西府敦煌縣亦與漢書¶
三十六國東扼陽闗之文脗合至王維詩西出陽闗云¶
云送元二使安西作也考唐之安西號安西大都䕶府¶
初治西州在伊州之西即今闢展也再徙髙昌故地即¶
今土魯番之交河也三徙龜兹即今庫車也前後三遷¶
總在哈宻之西是安西實在陽闗以外而陽闗之屬在¶
敦煌縣境尤為昭晳無疑矣夫古今邊陲故蹟其考信¶
<pb:KR2k0039_WYG_008-42a>¶
之艱非貫串諸書即源流未備然徒眩惑於誌乗家之¶
聚訟膠轕而不能確征之我疆我理如目營手畫者然¶
又何以斥傳譌鑿空之誣而炳焉掲以正鵠哉書此宣¶
付館(臣/)俾綴於編且以示一隅之舉云¶
　　　按漢晉諸書陽闗在今敦煌縣境而肅州新志¶
　　　謬引烏魯木齊西境之陽巴爾噶遜聞見淆訛¶
　　　末由審定伏讀¶
御製援據史書印合今古疏通貫串曠若發矇由是陽¶
<pb:KR2k0039_WYG_008-42b>¶
　　　闗之名指歸不惑而玉門闗之近在陽闗迤北¶
　　　者亦從此可推不得以土爾番之玊門口當之¶
　　　益可見矣¶
　　　　以上屬敦煌縣¶
　白龍堆¶
　　白龍堆在敦煌縣西境玉門闗之西沙形如卧龍¶
　　髙者二三丈卑者丈餘綿延起伏西盡流沙之地¶
　　︹漢書地理志︺敦煌郡正西闗外有白龍堆沙西域¶
<pb:KR2k0039_WYG_008-43a>¶
　　傳︺樓蘭最近漢東垂當白龍堆乏水草¶
　︹魏略西戎傳︺從玉門闗西出發都䕶井回三隴沙¶
　　北頭經居盧倉從沙西井轉西北過龍堆¶
　　　按白龍堆為流沙之東境象形以名其沙者也¶
　　　今自敦煌縣西南境之巴顔布拉克以西流沙¶
　　　極目蜒蜿出没之狀猶有存者龍堆之舊於此¶
　　　可見至魏畧三隴沙應與今三隴山相近所云¶
　　　都䕶井居盧倉沙西井者今雖難以確指要在¶
<pb:KR2k0039_WYG_008-43b>¶
　　　敦煌縣西境沙磧中槩可知也¶
　流沙¶
　　流沙在白龍堆西沙多土少東西數百里𣺌無垠¶
　　涘¶
　　︹尚書禹貢︺導弱水至于三危餘波入于流沙¶
　　︹山海經︺流沙出鐘山西行又南行至崑崙墟西南¶
　　入海¶
　　︹漢書顔師古注︺流沙在敦煌西八十里︹郭義恭廣¶
<pb:KR2k0039_WYG_008-44a>¶
　　志︺流沙在玉門闗外南北二十里東西數百里¶
　　︹周書西域傳︺善鄯西北有流沙數百里夏日有熱¶
　　風為行旅之患風之欲至惟老駞知之即鳴而聚¶
　　立埋其口鼻于沙中人每以為候即將氊擁鼻口¶
　　其風迅駛斯須過盡¶
　　　按禹貢三危山即今敦煌縣南境之山迤西為¶
　　　鳴沙山又西為流沙所謂餘波入于流沙也山¶
　　　海經所謂崑崙山指在青海境内之庫勒坤山¶
<pb:KR2k0039_WYG_008-44b>¶
　　　而言庫勒坤譯言崑崙在西寧邊外一千四百¶
　　　五十五里正當敦煌縣西南境也漢書鄯善國¶
　　　去陽闗千六百里周書鄯善國即白龍堆路流¶
　　　沙在白龍堆西鄯善在白龍堆南則流沙宜在¶
　　　鄯善西北矣¶
　色爾騰海(互見/水)¶
　　色爾騰海在安西州西南境外四百里地有廣澤¶
　　在古為鄯善國地¶
<pb:KR2k0039_WYG_008-45a>¶
　　︹漢書西域傳︺鄯善國本名樓蘭王治杅柅城去陽¶
　　闗千六百里西北去都䕶治所千七百八十五里¶
　　西北至車師千八百九十里武帝通大宛諸國樓¶
　　蘭當道苦之攻刼漢使王恢等以輕騎虜樓蘭王¶
　　於是列亭障至玊門矣樓蘭最在漢東垂為匃奴¶
　　反間數遮殺漢使元鳳四年平樂監傅介子刺其¶
　　王縣首北闕下乃更立尉屠耆為王更名其國為¶
　　鄯善有伊循城置都尉伊循官鄯善當漢道衝西¶
<pb:KR2k0039_WYG_008-45b>¶
　　通且末七百二十里¶
　　︹後漢書西域傳︺建武中小宛精絶戎廬且末為鄯¶
　　善所并元初六年行長史索班屯伊吾於是鄯善¶
　　王來降數月北匈奴攻没班等鄯善求救不許又¶
　　自敦煌西出玉門闗涉鄯善北通伊吾千餘里自¶
　　鄯善踰蔥嶺出西諸國有兩道¶
　　︹魏書西域傳︺世祖平涼州沮渠牧犍弟無諱謀渡¶
　　流沙遣弟安周擊鄯善王比龍連戰不能剋比龍¶
<pb:KR2k0039_WYG_008-46a>¶
　　懼西奔且末其世子乃應安周詔散騎常侍成周¶
　　公萬度歸討之度歸以輕騎五千渡流沙至其境¶
　　其王真達面縛出降賦役其人比之郡縣¶
　　︹周書異域傳︺鄯善古樓蘭也所治城方一里地多¶
　　沙鹵少水草北即白龍堆西北有流沙數百里大¶
　　統八年率衆内附¶
　　︹隋書地理志︺鄯善郡大業五年平吐谷渾置在鄯¶
　　善城即古樓蘭也有蒲昌海鄯善水統縣二顯武¶
<pb:KR2k0039_WYG_008-46b>¶
　　濟逺︹吐谷渾𫝊︺煬帝即位鐡勒犯塞令擊吐谷渾¶
　　大敗之復令觀王雄出澆河許公宇文述出西平¶
　　以掩之伏允(吐谷渾/王名)懼南遁山谷間其故地皆空¶
　　自西平臨羗城以西且末以東祁連以南雪山以¶
　　北東西四千里南北二千里皆為隋有¶
　　︹唐書地理志︺伊州伊吾郡納職縣貞觀四年以鄯¶
　　善故城置開元六年省十五年復置自縣西經獨¶
　　泉東華西華駝泉渡茨萁水過神泉三百九十里¶
<pb:KR2k0039_WYG_008-47a>¶
　　有羅䕶守捉又西南經達匪草堆百九十里至赤¶
　　亭守捉與伊西路合别自羅䕶守捉西北上乏驢¶
　　嶺百二十里至赤谷又出谷口經長泉龍泉百八¶
　　十里有獨山守捉又經蒲類百六十里至北庭都¶
　　䕶府︹西域傳︺故納縛波古樓蘭也¶
　　　按漢書西域傳既云樓蘭國最在漢東垂近漢¶
　　　當白龍堆又云鄯善國去陽闗一千六百里夫¶
　　　果有一千六百里之隔安得謂之近接龍堆乎¶
<pb:KR2k0039_WYG_008-47b>¶
　　　且車師為今闢展噶斯淖爾(見下/條)處其西南史¶
　　　稱鄯善西北至車師其國必在車師東南而居¶
　　　噶斯淖爾之東矣隋書鄯善郡有蒲昌海者隋¶
　　　并吐谷渾地以置郡臨羗城以西且末以東皆¶
　　　為隋有是蒲昌當鄯善之西境實為且末國地¶
　　　而鄯善故國尚居其東也今合羣書所載証以¶
　　　王延徳髙昌行紀歴納職縣望王門闗甚近之¶
　　　文則今色爾騰海以東地接流沙當屬鄯善納¶
<pb:KR2k0039_WYG_008-48a>¶
　　　職之故地延徳由伊州而益都而納職則益都¶
　　　當在哈宻之南納職當在沙州之西故望玉門¶
　　　闗甚近也¶
　噶斯¶
　　噶斯在安西州西境外色爾騰海西七百里地有¶
　　廣澤名噶斯淖爾(詳見/水)在古當為且末國地¶
　　︹漢書西域傳︺且末國王治且末城西北至都䕶治¶
　　所二千二百五十八里北接尉犂南至小宛可三¶
<pb:KR2k0039_WYG_008-48b>¶
　　日行西通精絶二千里¶
　　︹後漢書西域傳︺光武以天下初定末遑外事小宛¶
　　精絶戎廬且末為鄯善所并後其國並復立¶
　　︹魏畧︺南道西行且志國小宛國精絶國樓蘭國皆¶
　　并屬鄯善也(按且志國疑/是且末之訛)¶
　　︹魏書西域傳︺且末國都且末城在鄯善西後役屬¶
　　鄯善西北方流沙數百里¶
　　︹唐書西域傳︺于闐東行入大流沙人行無迹故¶
<pb:KR2k0039_WYG_008-49a>¶
　　返輙迷聚遺骸以識道無水草多熱風觸人及六¶
　　畜皆迷仆行四百里至故都邏又六百里至故折¶
　　摩䭾那古且末也¶
　　　按漢自敦煌郡出玉門闗西行為鄯善又西為¶
　　　且末色爾騰海為鄯善境則噶斯淖爾為且末¶
　　　境矣又漢書且末北接尉犁又云尉犁東南與¶
　　　且末接又云焉耆南百里至尉犁焉耆為今之¶
　　　哈喇沙爾尉犁當在哈喇沙爾南境噶斯淖爾¶
<pb:KR2k0039_WYG_008-49b>¶
　　　又在其東南則正所謂尉犁東南與且末接者¶
　　　也惟今自陽闗西至噶斯淖爾僅行一千二百¶
　　　餘里以鄯善去陽闗一千六百里西通且末七¶
　　　百里之文証之得二千一百七十里似不相合¶
　　　然漢書既云樓蘭近白龍堆即不應有一千六¶
　　　百里之隔且使且末西去陽闗二千一百七十¶
　　　里其境當在焉耆尉犁西南又不應云尉犁東¶
　　　南與且末接也今以漢西域形勢考之出陽闗¶
<pb:KR2k0039_WYG_008-50a>¶
　　　西南為婼羌正西為鄯善婼羌之西為且末且¶
　　　末之南為小宛皆在烏壘城偏東南境故皆西¶
　　　北至都䕶治所也且末之西為精絶精絶之南¶
　　　為戎廬皆北與烏壘城相直故皆北至都䕶治¶
　　　所也精絶之西為扜彌扜彌之南為渠勒皆在¶
　　　烏壘城偏西南境故皆東北至都䕶治所也漢¶
　　　烏壘城在今天山南路之海都郭勒側則噶斯¶
　　　淖爾正其東南境其為且末之地無疑又西則¶
<pb:KR2k0039_WYG_008-50b>¶
　　　為精絶當都䕶治所之正南西與于闐接壤矣¶
　　　　以上屬敦煌縣西境外地¶
　¶
　¶
　¶
　¶
　¶
欽定皇輿西域圖志卷八¶
