# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.498937
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷十五目録
<pb:KR2k0039_WYG_015-1a>¶
欽定四庫全書¶
欽定皇輿西域圖志卷十五目録¶
　疆域八(天山南路二/)¶
　　哈喇沙爾屬¶
　　　哈喇沙爾¶
　　　烏沙克塔勒¶
　　　察罕通格¶
　　　楚輝¶
<pb:KR2k0039_WYG_015-1b>¶
　　　塔噶爾齊¶
　　　特伯勒古¶
　　　碩爾楚克¶
　　　博爾海¶
　　　哈勒噶阿璊¶
　　　庫隴勒¶
　　　車爾楚¶
　　　策特爾¶
<pb:KR2k0039_WYG_015-2a>¶
　　　英噶薩爾¶
　　　玉古爾¶
　　　鄂頗爾¶
　　庫車屬(兼轄沙/雅爾)¶
　　　庫車¶
　　　阿巴特¶
　　　托和鼐¶
　　　常格¶
<pb:KR2k0039_WYG_015-2b>¶
　　　哈喇阿薩爾¶
　　　裕赤哈喇¶
　　　阿勒玉蘇布¶
　　　嬴和¶
　　　逹烏圖¶
　　　庫克體騫¶
　　　哈魯納斯¶
　　　特勒伯¶
<pb:KR2k0039_WYG_015-3a>¶
　　　額什克巴什¶
　　　特集克¶
　　　竒里什¶
　　　沙雅爾¶
　　　托伊博羅多¶
　　　塔里木¶
　　　塔木根庫勒¶
　　　喀伊木阿塔¶
<pb:KR2k0039_WYG_015-3b>¶
　　　坡斯¶
　　　查盤¶
　　　哈爾噶齊¶
　　　庫克布葉¶
　　　葉勒阿里克¶
　　　葉伊勒干¶
　　　布古斯孔郭爾郭¶
欽定皇輿西域圖志卷十五目録¶
#+PROPERTY: JUAN 卷十五
<pb:KR2k0039_WYG_015-4a>¶
欽定四庫全書¶
欽定皇輿西域圖志卷十五¶
　疆域八¶
　　天山南路二¶
　哈喇沙爾屬　東至烏沙克塔勒出蘇巴什塔克口¶
　　東南至察罕通格出納林竒喇塔克口接闢展界¶
　　西至第納爾郭勒接庫車界北至天山踰山接安¶
　　西北路迪化州昌吉綏来縣界南踰沙山至羅布¶
<pb:KR2k0039_WYG_015-4b>¶
　　淖爾¶
　哈喇沙爾¶
　　哈喇沙爾在闢展西一千六百里踰哈喇烏蘇至¶
　　其地距京師九千一百里有舊城二一在海都郭¶
　　勒西十里一在海都郭勒西南二十里乆廢今移¶
　　建新城於哈喇沙爾周一里五分土田肥沃魚鹽¶
　　蒲葦之饒甲於他處為古焉耆國地¶
　︹漢書西域傳︺焉耆國王治員渠城西南至都䕶治¶
<pb:KR2k0039_WYG_015-5a>¶
　　所四百里南至尉犂百里北與烏孫接近海水多¶
　　魚焉耆國近匈奴叛殺都䕶但欽莽不能討天鳳¶
　　二年遣五威將王駿等將莎車龜兹兵七千餘人¶
　　分為數部入焉耆焉耆伏兵要遮駿及姑墨尉犂¶
　　危須國為反間還共襲擊駿等皆殺之惟戊巳校¶
　　尉郭欽别将兵後至焉耆焉耆兵未還欽擊殺其¶
　　老弱引兵還¶
　︹後漢書班超傳︺永平十八年焉耆攻沒都䕶陳睦¶
<pb:KR2k0039_WYG_015-5b>¶
　　永元六年超發龜兹鄯善等八國兵討焉耆焉耆¶
　　王廣大恐乃欲悉驅其人共入山超大㑹諸國王¶
　　揚聲當重加賞賜於是廣詣超國相腹久等亡入¶
　　海超收廣等於陳睦故城斬之傳首京師更立焉¶
　　耆王於是西域五十餘國悉皆内屬︹西域傳︺焉耆¶
　　國王居南河城北去長史所居八百里其國四面¶
　　有大山與龜茲相連道險阸易守有海水曲入四¶
　　山之内周帀其城三十餘里¶
<pb:KR2k0039_WYG_015-6a>¶
　　晉書西戎傳焉耆國方四百里武帝太康中其王¶
　　龍安遣子入侍世子㑹少而勇傑安謂曰我嘗謂¶
　　龜兹王白山所奪汝能雪之乃吾子也及㑹立襲¶
　　滅白山遂據其國遣子熈歸本國為王㑹有膽氣¶
　　籌畧䓤嶺以東莫不率服為龜兹國人羅雲所殺¶
　　沙州刺史楊宣疆理西域熈率羣下四萬人肉袒¶
　　於宣吕光討西域復降於光及光僣位熈又遣子¶
　　入侍¶
<pb:KR2k0039_WYG_015-6b>¶
　　︹魏書西域傳︺焉耆國在車師南都員渠城白山南¶
　　七十里其王姓龍名鳩尸卑那即前凉長軌所討¶
　　龍熈之後東去髙昌九百里西去龜兹九百里皆¶
　　沙磧東南去𤓰州二千二百里恃地險頗剽刦中¶
　　國使世祖詔萬度歸討之屠其城其王奔龜兹¶
　　︹隋書西域傳︺焉耆國都白山南七十里漢時舊國¶
　　也其王姓龍字突騎大業中遣使貢方物¶
　　︹唐書西域𫝊︺焉耆國直京師西七千里而贏横六¶
<pb:KR2k0039_WYG_015-7a>¶
　　百里縦四百里東髙昌西龜兹南尉犂北烏孫太¶
　　宗貞觀六年其王龍突騎支始遣使来朝侯君集¶
　　討髙昌突騎支引兵佐唐西突厥約為輔車勢不¶
　　朝貢安西都䕶郭孝恪討之執突騎支以栗婆準¶
　　攝國事焉耆立栗婆準而從兄薛婆阿那支自為¶
　　王號瞎千執栗婆準獻龜兹殺之阿史那社尒討¶
　　龜兹何那支奔之為社尒所禽斬以狥立突騎支¶
　　弟婆伽利為王以其地為焉耆都督府婆伽利死¶
<pb:KR2k0039_WYG_015-7b>¶
　　國人請還前王突騎支髙宗許之開元七年以焉¶
　　耆備四鎮訖天寳常朝貢︹地理志︺焉耆都督府貞¶
　　觀十八年滅焉耆置突厥傳有特厖勒居焉耆城¶
　　稱葉䕶餘部保金莎領衆至二十萬¶
　︹唐西域記︺出髙昌故地自近者始曰阿耆尼國舊¶
　　曰烏(烏為焉/字之訛)耆東西六百餘里南北四百餘里國¶
　　大都城周六七里四面據山道險易守衆流交帶¶
　　引水為田¶
<pb:KR2k0039_WYG_015-8a>¶
　　︹元史地理志︺至元十五年授巴克察徹爾(舊作八/撤察里)¶
　　(改改/正)虎符掌巴什伯里(舊作别失八/里今改正)畏兀城子里¶
　　軍站事十七年以萬户綦公直戊巴什伯里十八¶
　　年自大和嶺至巴什伯里置新站三十二十年立¶
　　巴什伯里和州等處宣慰司二十三年遣侍衞新¶
　　附兵千人屯田巴什伯里置元帥府即其地以總之¶
　　︹明史西域傳︺巴什伯里西域大國也南接于闐北¶
　　連衞拉特(舊作瓦喇/今改正)西抵賽瑪爾堪(舊作撒馬皃/罕今改正)¶
<pb:KR2k0039_WYG_015-8b>¶
　　東抵哈喇和卓(舊作火州/今改正)東南距嘉峪闗三千七¶
　　百里或曰焉耆或曰龜兹元世祖時設宣慰司尋¶
　　改為元帥府其後以諸王鎮之洪武中其王喀第¶
　　爾和卓(舊作黒的兒/火者今改正)即遣千户克瑪里丁(舊作哈/馬力丁)¶
　　(今改/正)等來朝貢二十四年命主事肯徹(舊作寛徹/今改正)¶
　　等使西域以書諭哈苐爾和卓成祖即位之冬遣¶
　　官齎璽書綵幣使其國十六年貢使蘇卜克(舊作/速哥)¶
　　(今改/正)言其王為從弟烏蘇(舊作歪思/今改正)所弑而自立徙¶
<pb:KR2k0039_WYG_015-9a>¶
　　其部而去更國號曰伊勒巴拉(舊作亦力把/里今改正)帝以¶
　　畨俗不足治授蘇卜克為都督僉事自後使臣多¶
　　授官成化元年定西域朝貢期令伊勒巴拉三嵗五¶
　　嵗一貢使者不得過十人自是朝貢遂稀¶
　　　按哈喇沙爾城北倚大雪山額格爾齊塔克屏¶
　　　其東南庫隴勒塔克繞其西南遥山環拱所包¶
　　　地面縱横四五百里當為焉耆國全境後漢書¶
　　　謂四面有大山唐書謂横六百里縱四百里西¶
<pb:KR2k0039_WYG_015-9b>¶
　　　域記謂東西六百餘里南北四百餘里四面據¶
　　　山者是也山内海都郭勒南趨㑹博斯騰淖爾¶
　　　之水西南出庫隴勒塔克口東赴羅布淖爾羅¶
　　　布淖爾為古蒲昌海所謂海水曲入山南者也¶
　　　云曲入者約畧之詞其實四山内之水流出注¶
　　　海耳哈喇沙爾東去闢展一千六十里西去庫¶
　　　車一千里闢展古髙昌庫車古龜兹與魏書焉¶
　　　耆東去髙昌九百里西去龜茲九百里之說大¶
<pb:KR2k0039_WYG_015-10a>¶
　　　畧相合則其為古焉耆無疑也惟是城郭變遷¶
　　　今城南去博斯騰淖爾止四里以魏書南去海十¶
　　　餘里之文証之度古員渠城故址猶在今城北¶
　　　十餘里所謂水帀其城三十餘里者形勢宛存¶
　　　至其國本在車師前國西南而魏書云在車師¶
　　　南唐書王名突騎支而隨書止稱突騎此紀載¶
　　　之疏也¶
　　　又按焉耆自宋以後史傳不著其入朝中國然¶
<pb:KR2k0039_WYG_015-10b>¶
　　　考宋史載咸平四年回鶻可汗王禄勝遣曹萬¶
　　　通來貢稱其國東至黄河西至雪山有小郡數¶
　　　百别有夜落紇通朝貢龜兹亦回鶻别種東至¶
　　　夏州九十日或稱西州回鶻或稱西州龜兹又稱¶
　　　龜兹回鶻自天聖至熈寧五年入貢者七則自¶
　　　西州以至龜兹為今闢展西至庫車之地皆屬¶
　　　回鶻故其名通用而朝貢不絶特焉耆之號無¶
　　　存耳降自元眀國號巴什伯里元置軍站宣慰¶
<pb:KR2k0039_WYG_015-11a>¶
　　　司元帥府於此而眀史稱其南接于闐北連衞¶
　　　拉特西抵賽瑪爾堪東抵哈喇和卓或曰焉耆¶
　　　或曰龜兹是當時巴什伯里疆域甚廣自今烏¶
　　　沙克塔勒諸城踰哈喇沙爾庫車而西皆其境也¶
　烏沙克塔勒¶
　　烏沙克塔勒在哈喇沙爾城東二百十五里自闢¶
　　展西行入蘇巴什塔克口又西南行踰庫木什阿¶
　　克瑪塔克額格爾齊塔克三百四十里至其地為¶
<pb:KR2k0039_WYG_015-11b>¶
　　哈喇沙爾東境¶
　　︹唐書地理志︺經盤石百里有張三城守捉¶
　　　按烏沙克塔勒東之額格爾齊塔克為唐地理¶
　　　志所載之盤石(説見/山)由是西行得烏沙克塔勒¶
　　　之廢城應即所謂張三城者也唐置守捉於此¶
　　　固地利所必争歟¶
　察罕通格¶
　　察罕通格在烏沙克塔勒西西南距哈喇沙爾城¶
<pb:KR2k0039_WYG_015-12a>¶
　　一百九十五里地有廢城城西有泉委折而南經¶
　　烏沙克塔勒城東分導灌田自闢展西入納林竒¶
　　喇塔克博羅圖塔克谷口循博羅圖郭勒踰塔什¶
　　海至其地為哈喇沙爾東北境¶
　楚輝¶
　　楚輝在烏沙克塔勒西五十里察罕通格西南七¶
　　十里有城垣西距哈喇沙爾城一百二十五里自¶
　　烏沙克塔勒察罕通格南北兩道至此㑹而為一¶
<pb:KR2k0039_WYG_015-12b>¶
　　︹魏書焉耆𫝊︺成周公萬度歸入焉耆東界擊其邉¶
　　守左回尉犂二城拔之進軍向員渠¶
　　︹唐書地理志︺張三城西南一百四十五里經新城¶
　　館¶
　　　按左回與楚輝字音相近而居哈喇沙爾城東¶
　　　應屬當時東界邊守之城是今之楚輝即魏左¶
　　　回城更以今之烏沙克塔勒卽唐張三城推之¶
　　　則楚輝應属新城然唐志兩城相去一百四十¶
<pb:KR2k0039_WYG_015-13a>¶
　　　五里今兩城相距僅五十里則亦非當時舊址¶
　　　也¶
　塔噶爾齊¶
　　嗒噶爾齊在楚輝西三十里踰小河一道至其地¶
　　西距哈喇沙爾城九十五里¶
　特伯勒古¶
　　特伯勒古在塔噶爾齊西十五里踰竒爾歸圖郭¶
　　勒至其地有小城西踰哈喇沙爾城八十里自烏¶
<pb:KR2k0039_WYG_015-13b>¶
　　沙克塔勒察罕通格楚輝至此得四城皆居哈喇¶
　　沙爾城東漢時危須國當在此間¶
　　︹漢書西域傳︺危須國王治危須城西至都䕶治所¶
　　五百里至焉耆百里¶
　　︹魏畧︺危須國并屬焉耆¶
　　　按漢書山國西至尉犂二百四十里至危須二¶
　　　百六十里而尉犂在焉耆南危須在焉耆東境¶
　　　界毗連厥後盡為焉耆所并晉魏隋唐諸史所¶
<pb:KR2k0039_WYG_015-14a>¶
　　　云四面有大山者舉其旣并之後言之則今自¶
　　　東之額格爾齊塔克西之庫隴勒塔克南之沙¶
　　　山北之石山四山之中盡焉耆國地其在於漢¶
　　　則危須尉犂焉耆三國皆在大山環抱之内縦¶
　　　横四五百里間今以唐書地理志自西州至焉¶
　　　耆鎮城道里考之則所謂焉耆鎮城者當屬今¶
　　　之哈喇沙爾由是而推東為危湏西南為尉犂¶
　　　方位較然是漢時所謂危湏城者必在特伯勒¶
<pb:KR2k0039_WYG_015-14b>¶
　　　古以東察罕通格以西四城間矣¶
　碩爾楚克¶
　　碩爾楚克東北距哈喇沙爾城四十里有水草可¶
　　駐牧其東北二十里有舊城¶
　博爾海¶
　　博爾海在碩爾楚克西南二十里東北距哈喇沙¶
　　爾城六十里¶
　哈勒噶阿璊¶
<pb:KR2k0039_WYG_015-15a>¶
　　哈勒噶阿璊在碩爾楚克南五十里東北距哈喇¶
　　沙爾城九十里在古當為尉犂國地海都郭勒繞¶
　　其南西趨庫隴勒¶
　　︹漢書西域傳︺尉犂國王治尉犂城西至都䕶治所¶
　　三百里南與鄯善且末接又焉耆國南至尉犂百¶
　　里¶
　　魏畧尉棃國并屬焉耆¶
　　　按漢書焉耆西南至都䕶治所四百里尉犂西¶
<pb:KR2k0039_WYG_015-15b>¶
　　　至都䕶治所三百里是尉犂為焉耆西南百里¶
　　　國可知也云焉耆南至尉犂百里者或傳冩之訛¶
　　　耳夫焉耆正南海水瀰漫海北既無容國之地¶
　　　若在海南何止百里哉况後漢班超討焉耆自¶
　　　西而来先至尉犂界焉耆王廣絶葦橋以拒漢¶
　　　軍超更従他道厲渡觀此則尉犂至焉耆中有¶
　　　水道隔絶明甚今哈喇沙爾之為焉耆既無可¶
　　　疑而哈勒噶阿璊在其西南九十里中隔海都¶
<pb:KR2k0039_WYG_015-16a>¶
　　　郭勒當年形勢猶有存者則此當属尉犁故城¶
　　　也北魏萬度歸擊其邊守左回尉犂二城左回¶
　　　即楚輝尉犂即漢尉犂國城其為今之哈勒噶¶
　　　噶阿璊城可知魏畧尉梨應犂字之訛稱其并¶
　　　屬焉耆而文獻通考亦云焉耆後并有尉犂盖¶
　　　尉犂既并之後焉耆西境即以今庫隴勒為界云¶
　庫隴勒¶
　　庫隴勒在哈勒噶阿璊西南七十里東北距哈喇¶
<pb:KR2k0039_WYG_015-16b>¶
　　沙爾一百八十里山勢險峻古焉耆以西諸國闗¶
　　隘也山南海都郭勒繞而西流山麓瀕河處右山¶
　　左河徑極險窄河南岸為庫隴勒城其東境傍山六¶
　　十里為庫徹瑪南濵羅布淖爾¶
　　︹唐書西域傳︺自焉耆西南步二百里度小山徑大¶
　　河二又步七百里至龜兹¶
　　　按庫隴勒在漢當屬尉犂國西境與額格爾齊¶
　　　塔克東西環抱為焉耆國之西南屏所謂四面¶
<pb:KR2k0039_WYG_015-17a>¶
　　　有山者也若今之哈喇沙爾西境直踰玉古爾¶
　　　至第納爾郭勒盖已兼有漢時輪臺渠犂之地¶
　　　未可以焉耆一境當之矣¶
　車爾楚¶
　　車爾楚在庫隴勒西一百七十里東北距哈喇沙爾¶
　　城三百五十里踰海都郭勒而至西抵額什墨郭¶
　　勒¶
　　︹晉書西域𫝊︺沙州刺史楊宣疆理西域宣以部将¶
<pb:KR2k0039_WYG_015-17b>¶
　　張植為前鋒所向風靡軍次焉耆熈拒戰於賁輪¶
　　城進屯鐵門未至十餘里熈又率衆先要之於遮¶
　　留谷植将至或曰谷名遮留殆将有伏單騎嘗之¶
　　果有伏發植馳擊敗之進據尉犂¶
　　︹唐書地理志︺自焉耆西五十里過鐵門闗又二十¶
　　里至于術守捉城¶
　　　按晉書鐵門應即唐書之鐵門闗今庫隴勒為¶
　　　古焉耆西境則焉耆西五十里之鐵門闗宜在¶
<pb:KR2k0039_WYG_015-18a>¶
　　　今車爾楚之東也晉書遮留谷未至鐵門十餘¶
　　　里唐書于術守捉城東去鐵門闗二十里宜與¶
　　　今車爾楚相近晉楊宣部将張植由鐵門遮留¶
　　　谷而進據尉犂尉犂在漢為焉耆西南百里國¶
　　　在晉為焉耆西界之城是時疆理西域還攻焉¶
　　　耆從國之西境入是以先據尉犂而鐵門遮留¶
　　　谷之在今哈喇沙爾西境益無疑也¶
　䇿特爾¶
<pb:KR2k0039_WYG_015-18b>¶
　　䇿特爾在車爾楚西一百四十里東北距哈喇沙¶
　　爾城四百九十里踰額什墨郭勒至其地饒水草¶
　︹漢書西域傳︺宣帝時遣衞司馬使䕶鄯善以西數¶
　　國時漢獨䕶南道未能盡并北道也神爵三年使¶
　　鄯善并䕶北道故號曰都䕶督察烏孫康居諸外¶
　　國治烏壘城去陽闗二千七百三十八里與渠犂¶
　　田官相近土地肥饒於西域為中故都䕶治焉又¶
　　云烏壘城與都䕶同治¶
<pb:KR2k0039_WYG_015-19a>¶
　　︹後漢書西域傳︺莎車王賢攻殺龜兹王遂兼其國¶
　　乃分龜茲為烏壘國徙駟鞬為烏壘王¶
　　︹唐書地理志︺河西内属諸胡州十二一名烏壘州¶
　　　按烏壘為前漢都䕶治所漢書謂在焉耆西南¶
　　　四百里尉犂西三百里今自哈勒噶阿璊至庫¶
　　　隴勒為尉犂國地則自庫隴勒西至䇿特爾三¶
　　　百里為烏壘之地無疑所謂烏壘城者當於是¶
　　　乎在後漢龜兹為莎車所滅分其地為烏壘國¶
<pb:KR2k0039_WYG_015-19b>¶
　　　即此城也唐為河西之烏壘州謂之河西者地¶
　　　屬海都郭勒西境烏壘為河西最東之州也自¶
　　　䇿特爾南行瀕額爾勾勒為漢渠犂國地¶
　︹漢書西域傳︺渠犂城東北與尉犂東南與且末南¶
　　與精絶接西有河至龜兹五百八十里廣饒水草¶
　　處温和田美可益通溝渠種五穀與中國同時熟¶
　　又烏壘南三百三十里至渠犂¶
　　︹唐書地理志︺渠犂都督府¶
<pb:KR2k0039_WYG_015-20a>¶
　　　按渠犂為漢時小國在烏壘南三百三十里度¶
　　　其地瀕今額爾勾郭勒河水東入羅布淖爾當¶
　　　在渠犂南而史云西有河者水流屈曲或西境¶
　　　薄河舉其近者言之耳地處天山之陽得水泉¶
　　　之利故以為處温和田美可益通溝渠種五穀¶
　　　也晉魏以降其名不著當為龜兹所并唐時渠¶
　　　犂都督府則因其舊而名之耳¶
　英噶薩爾¶
<pb:KR2k0039_WYG_015-20b>¶
　　英噶薩爾在䇿特爾西七十里東北距哈喇沙爾¶
　　城五百六十里舊有城㤙楚魯克郭勒經流其地¶
　　︹唐書地理志︺于術守捉城又二百里至榆林守捉¶
　　　按唐于術守捉城與今車爾楚相近則西二百里¶
　　　之榆林守捉宜在英噶薩爾間也又唐書自榆¶
　　　林守捉西五十里至龍泉守捉當在今英噶薩¶
　　　爾之西(詳見/水)¶
　玉古爾¶
<pb:KR2k0039_WYG_015-21a>¶
　　玉古爾在英噶薩爾西一百二十里踰伊蘭布拉¶
　　克至其地東北距哈喇沙爾城六百八十里有城¶
　　垣當孔道盖即古輪臺地也由是西行接庫車界¶
　︹史記大宛傳︺貳師軍至侖頭侖頭不下攻數月屠¶
　　之又曰侖頭有田卒數百人¶
　︹漢書西域傳︺昭帝時以扞彌太子賴丹為校尉將¶
　　軍田輪臺輪臺與渠犂地相連也龜兹貴人姑翼¶
　　謂其王曰賴丹本臣屬吾國今佩漢印綬来廹吾¶
<pb:KR2k0039_WYG_015-21b>¶
　　國而田必為害王即殺賴丹而上書謝漢漢未能¶
　　征¶
　︹魏書西域傳︺龜兹國東有侖臺即漢貳師將軍¶
　　李廣利所屠者¶
　︹唐書地理志︺北庭大都䕶府領輪臺縣有静塞軍¶
　　大厯六年置又有輪臺州都督府又自龍泉守捉¶
　　六十里至東夷僻守捉¶
　　　按輪頭即輪臺漢時小國李廣利屠之後其國¶
<pb:KR2k0039_WYG_015-22a>¶
　　　并於龜茲而舊城尚存故漢屯田之使於斯托¶
　　　處漢書稱其與渠犂地相連魏書謂在龜兹國¶
　　　東盖渠犂西去即為輪臺亦瀕河之地漢詔輪¶
　　　臺西於車師千餘里特粗舉其槩耳其實輪臺¶
　　　在車師西南也唐書有輪臺縣復有輪臺州者¶
　　　縣與金滿後庭西海並列所轄之境殊廣州屬¶
　　　北庭二十三都督府之一視縣為小而均𨽻北¶
　　　庭原非兩地又唐書地理志所謂龍泉為伊蘭¶
<pb:KR2k0039_WYG_015-22b>¶
　　　布拉克(詳見/水)則西六十里之東夷僻守捉當在¶
　　　玉古爾西也又按唐書地理志注云自庭州西¶
　　　延城西六十里有沙鉢城守捉又有馮洛守¶
　　　捉又八十里有耶勒城守捉又八十里有俱六¶
　　　城守捉又百里至輪臺縣¶
　鄂頗爾¶
　　鄂頗爾在英噶薩爾北三十里東距哈喇沙爾城¶
　　五百九十里自英噶薩爾經此西行可通庫車¶
<pb:KR2k0039_WYG_015-23a>¶
　　　　以上屬哈喇沙爾¶
　庫車屬(兼轄沙/雅爾)　庫車東至第納爾郭勒接哈喇沙爾¶
　　界西至烏恰特達里雅(亦名鄂/根河)接賽喇木界南至¶
　　烏恰特達里雅北至額什克巴什鄂拉通天山北¶
　　路伊犂界　沙雅爾東至托伊博羅多接哈喇沙¶
　　爾界南至塔里木濵大河西至塔木根庫勒接阿¶
　　克蘇界北至烏恰特達里雅¶
　庫車¶
<pb:KR2k0039_WYG_015-23b>¶
　　庫車在第納爾郭勒西二百五十里距京師一萬¶
　　八十里城周四里六分東南北三面形圓西面形¶
　　方髙一丈九尺乾隆二十三年五月大兵追討逆¶
　　回霍集占至此六月霍集占來援庫車我師敗之¶
　　於烏恰特達里雅以殘兵入庫車城七日復西遁¶
　　八月逆黨阿布都克勒木拒守未下攻之閱三月¶
　　舊伯克阿集等以城降城西六十里曰沙爾達朗¶
　　西行至烏恰特達里雅西北行至赫色勒郭勒¶
<pb:KR2k0039_WYG_015-24a>¶
　御製軍書(戊寅/)¶
　軍書羽速至謂喜顧生恨言志兼紀事顛末必傳信先¶
　是搴回纛將謂賊渠遁兹因沙雅降(雅爾哈善等先以/迎𠞰霍集占殱衆)¶
　(搴旗回酋兔脱走報至是沙雅爾城回長阿三和卓木/乞降録其供詞始将軍霍集占敗入庫車潰圍不得出)¶
　(後乘夤夜遁去諸將並/未追擒情節歴歴叙明)伯克親詳訊始知霍集占來救¶
　庫車困為我兵所截入城欲伺釁合力旋突出被遮復¶
　挫靭仍率四百騎夜出身免憗咄哉堪扼腕選將吾未¶
　慎失機有如此是豈踈防僅譬鴞自投羅解放翻成吝¶
<pb:KR2k0039_WYG_015-24b>¶
　夷考自軍興誤事率臣藎徒憐諸士卒奮勇冒白刅賴¶
天雖有成決䇿屢多悶自責不知人遑敢弛國憲¶
　御製得庫車誌事(有序/戊寅)¶
　　庫車之圍將軍雅爾哈善坐失事機方小和卓木率¶
　　衆來援屢經被殲而任其潜入潜出若罔聞知前後¶
　　奏報矛遁俱見前詩知其株守淹時必致逆黨兔脱¶
　　坐得空城以自解今報知悉如所料詩以識恨¶
　我師乆圍賊庫車(讀作/歌韻)殲其援者紛如麻惟是將軍無¶
<pb:KR2k0039_WYG_015-25a>¶
紀律卒至竄走彼么麽軍書之什已誌恨後聞地穴為¶
賊遮(雅爾哈善州緑營穴地火攻計轉而為賊覺横截/一溝焚燒兵丁乃不自引咎惟委罪将佐塞責)¶
預料將得空城耳彼賊腹心仍逃他驛章忽至共披閲¶
一一如言曽不差言則不差事則僨用匪其人愧若何¶
　　︹漢書西域傳︺龜兹國王治延城去長安七千四百¶
　　八十里南與精絶東南與且末西南與扜彌(史記/作扞)¶
　　(罙後漢書/作拘彌)北與烏孫西與姑墨接東至都䕶治所¶
　　烏壘城三百五十里初貳師将軍李廣利擊大宛¶
<pb:KR2k0039_WYG_015-25b>¶
　　還過扜彌扜彌遣太子賴丹為質於龜兹廣利責¶
　　龜兹曰外國皆臣属於漢龜兹何以得受扜彌質¶
　　即將賴丹入至京師昭帝以丹為校尉將軍田輪¶
　　臺龜兹王殺賴丹宣帝時長羅侯常恵使烏孫還¶
　　攻龜兹責以前殺校尉賴丹龜兹王謝曰迺我先¶
　　王時為貴人姑翼所誤我無罪執姑翼詣恵恵斬¶
　　之時烏孫公主遣女来至京師學鼓瑟漢遣侍郎¶
　　樂奉送公主女過龜兹龜兹前遣人至烏孫求公¶
<pb:KR2k0039_WYG_015-26a>¶
　　主女未還㑹女過龜兹龜兹王留不遣復使使報¶
　　公主主許之後公主上書願令女比宗室入朝而¶
　　龜兹王絳賔亦愛其夫人上書言得尚漢外孫為¶
　　昆弟願與公主女俱入朝元康元年遂来朝賀王¶
　　及夫人皆賜印綬夫人號稱公主留且一年厚賜¶
　　送之後數來朝賀絳賔其子丞徳自謂漢外孫成¶
　　哀帝時往来尤數漢遇之亦甚親宻東通尉犂六¶
　　百五十里¶
<pb:KR2k0039_WYG_015-26b>¶
　　︹後漢書西域傳︺建武二十二年莎車王賢既攻殺¶
　　龜兹王遂兼其國又自立其子則羅為龜兹王數¶
　　嵗龜兹國人共殺則羅而遣使向匈奴更請立王¶
　　匈奴立龜兹貴人身纛為龜兹王龜兹由是属匈¶
　　奴︹班超傳︺龜兹王建為匈奴所立倚恃虜城據有¶
　　北道攻破疏勒永元三年龜兹降以超為都䕶拜¶
　　白霸為龜兹王遣司馬姚光送之超與光共脅龜¶
　　兹廢其王尤利多而立白霸使光將尤利多還京¶
<pb:KR2k0039_WYG_015-27a>¶
　　師超居龜兹它乾城六年超發龜兹兵討焉耆延¶
　　光三年班勇至樓蘭龜兹王白英自疑未下勇開¶
　　以恩信白英乃率姑墨温宿自縳詣勇降¶
　　︹晉書西戎傳︺龜兹國西去洛陽八千二百八十里¶
　　俗有城郭其城三重中有佛塔廟千所武帝太康¶
　　中其王遣子入侍恵懐末遣使貢方物於張重華¶
　　苻堅時堅遣其將吕光率衆七萬伐之其王白純¶
　　距境不降光進軍討平之¶
<pb:KR2k0039_WYG_015-27b>¶
　　︹魏書西域傳︺龜兹國在尉犂西北白山之南一百¶
　　七十里都延城其王姓白即後涼吕光所立白震¶
　　之後所居城方五六里東有輪臺其南三百里有¶
　　大河東流號計式水即黄河也東去焉耆九百里¶
　　南去于闐一千四百里西去疏勒一千五百里北¶
　　去突厥牙帳六百餘里東南去𤓰州三百里其東¶
　　闕城戍冦竊非一世祖詔萬度歸擊之龜兹遣烏¶
　　羯目提等拒戰度歸擊走之大獲駝馬而還自後¶
<pb:KR2k0039_WYG_015-28a>¶
　　毎使朝貢¶
　　︹周書異域傳︺保定元年龜兹遣使來獻¶
　　︹隋書西域傳︺龜兹漢時舊國也東南去𤓰州三千¶
　　一百里大業中遣使貢方物¶
　　︹唐書西域傳︺龜兹一曰邱兹一曰屈兹東距京師¶
　　七千里而贏自焉耆西南步二百里度小山經大¶
　　河二又步七百里乃至横千里縱六百里君姓白¶
　　氏居伊邏盧城北倚阿羯田山髙祖受禪王蘇伐¶
<pb:KR2k0039_WYG_015-28b>¶
　　勃厥遣使入朝㑹死子素伐疊立號時健莫賀俟¶
　　利發後臣西突厥郭孝恪伐焉耆乃遣兵與焉耆¶
　　影援自是不朝貢蘇伐疊死弟訶黎布失畢立二¶
　　十一年兩遣使朝貢然帝怒其佐焉耆叛乃以阿¶
　　史那社尒為崑丘道行軍大總管部兵十萬討之¶
　　社尒次磧石去王城三百里先遣伊州刺史韓威¶
　　以千騎居前右驍衞將軍曹繼叔次之至多褐與¶
　　王遇大破之追奔八十里王嬰城社尒將圍之王¶
<pb:KR2k0039_WYG_015-29a>¶
　　引突騎西走城遂㧞社尒凡破五大城男女數萬¶
　　遣使者諭降小城七百餘西域震懼社尒立王弟¶
　　葉䕶王其國勒石紀功始徙安西都䕶於其都統¶
　　于闐碎葉疏勒號四鎮髙宗復封訶黎布失畢為¶
　　龜兹王與那利羯獵顛還國久之王来朝還羯獵¶
　　顛拒不内遣使降賀魯悒悒死詔擒羯獵顛窮誅部¶
　　黨以其地為龜兹都督府更立子素稽為王授右¶
　　驍衞大將軍為都督天授三年王延田跌来朝始¶
<pb:KR2k0039_WYG_015-29b>¶
　　儀鳳時吐番攻焉耆以西四鎮皆沒長夀元年武¶
　　威道總管王孝傑破土番復四鎮地置安西都䕶¶
　　府於龜兹以兵三萬鎮守開元七年王白莫苾死¶
　　子多市立改名孝節十八年遣弟孝義来朝︹地理¶
　　志︺龜兹都督府貞觀二十年平龜兹置領州九闕¶
　︹唐西域記︹屈支國東西千餘里南北六百里國大¶
　　都城周十七八里伽藍百餘所僧徙五千餘人國¶
　　東境城北天祠前有大龍池諸龍易形交合牝馬¶
<pb:KR2k0039_WYG_015-30a>¶
　　遂生龍駒𢤱悷難馭龍駒之子方乃馴駕所以此國多¶
　　出善馬恃力作威不恭王命王乃引搆突厥殺此¶
　　城人畧無噍類城今荒蕪人煙斷絶城北四十餘¶
　　里接山阿隔一河水西北渡河西行六百餘里經¶
　　小沙磧至䟦禄迦國¶
　　︹宋史外國傳︺龜兹本回鶻别種其國主自稱師子¶
　　王國有市井而無錢貨東至夏州九十里或稱西¶
　　州回鶻或稱西州龜兹又稱龜兹回鶻自天聖至¶
<pb:KR2k0039_WYG_015-30b>¶
　　景祐四年入貢者五¶
　　　按古龜兹國境後倚白山前臨大河東通輪臺¶
　　　烏壘尉犂焉耆西接姑墨今庫車北去額什克¶
　　　巴什鄂拉一百二十里即魏隋諸書所云在南¶
　　　山南一百七十唐書北倚阿羯田山亦曰白山¶
　　　者也南有額爾勾郭勒横亘於前東歸羅布淖¶
　　　爾距孔道二百餘里即魏書所謂南三百里大¶
　　　河東流號計式水即黄河者也輪臺今之玉古¶
<pb:KR2k0039_WYG_015-31a>¶
　　　爾烏壘今之䇿特爾尉犂今之哈勒噶阿璊及¶
　　　庫隴勒焉耆國都城今之哈喇沙爾皆屬庫車¶
　　　東境即漢書所謂東至都䕶治所烏壘城三百¶
　　　五十里東通尉犂六百五十里魏書所謂東有¶
　　　輪臺東至焉耆九百里唐書所謂自焉耆西南¶
　　　步二百里又步七百里乃至者也姑墨當今庫¶
　　　車西境即漢書所謂西與姑墨接唐西域記所¶
　　　謂從此西行六百餘里至䟦禄迦國者也第考¶
<pb:KR2k0039_WYG_015-31b>¶
　　　漢魏二史俱稱龜兹居延城漢書謂焉耆西南¶
　　　至都䕶治所四百里龜兹至都䕶治所三百里¶
　　　合計凡七百五十里又為焉耆南至尉犂百里¶
　　　龜兹東通尉犂六百五十里合計數亦相符而¶
　　　魏書則云東去焉耆九百里夫同此延城東去¶
　　　焉耆里數兩史互異如此及唐書伊邏盧城不¶
　　　知即舊延城與否其與焉耆相距里数乃¶
　　　與魏書正同史家記里前後牴牾容有不¶
<pb:KR2k0039_WYG_015-32a>¶
　　　必核其實者抑漢之記里長魏若唐計里短也¶
　　　今考漢書車師前國西南至焉耆八百三十五¶
　　　里魏書焉耆東至髙昌九百里髙昌都城在今¶
　　　土爾番而今之哈喇沙爾東去土爾番實止七¶
　　　百餘里可知魏以後計里最短漢較長而今之¶
　　　計里為最長也里短故數多里長則數少此一¶
　　　定之理試以此例推之庫車東去哈喇沙爾九¶
　　　百八十里如即以為龜兹所都不應今之里數¶
<pb:KR2k0039_WYG_015-32b>¶
　　　反浮於古大抵延城伊邏盧城故址當在今額¶
　　　什克巴什郭勒之東阿巴特托和鼐間而庫車¶
　　　特其西境爾是以魏書稱其東有輪臺見輪臺¶
　　　逼近延城之東而漢書東至烏壘城三百里可¶
　　　無疑於計里之太近也其地去𤓰州絶逺當以¶
　　　隋書東南去𤓰州三千一百里之説為是而魏¶
　　　書去𤓰州三百里應是三千字之訛也至三國¶
　　　志引魏畧稱姑墨國温宿國尉頭國皆屬龜兹¶
<pb:KR2k0039_WYG_015-33a>¶
　　　是其西境已兼有今之阿克蘇烏什眀史稱巴¶
　　　什伯里為西域大國南接于闐北連衞拉特西¶
　　　抵賽瑪爾堪東抵哈喇和卓是其東境又兼有¶
　　　今之哈喇沙爾也至元史所載之巴什伯里其¶
　　　疆圉濶逺大畧相符可想見矣¶
　阿巴特¶
　　阿巴特為庫車最東境西距庫車城二百里西瀕¶
　　竒里什郭勒¶
<pb:KR2k0039_WYG_015-33b>¶
　　︹唐書地理志︺東夷僻守捉又七十里西夷僻守捉¶
　　　按東夷僻守捉在玉古爾西則西七十里之西¶
　　　夷僻守捉當在今阿巴特也¶
　托和鼐¶
　　托和鼐在阿巴特西南一百四十里村落比連烟¶
　　户稠蜜西距庫車城六十里乾隆二十三年六月¶
　　大兵討逆回波羅泥都霍集占進圍庫車散秩大¶
　　臣鄂對告將軍雅爾哈善托和鼐西南有地名托¶
<pb:KR2k0039_WYG_015-34a>¶
　　木洛克者道賽喇木拜兩城為逆回援兵要路乃¶
　　遣侍衞達克他那率兵往偵霍集占以兵三千由¶
　　托木洛克來㧞達克他那誇至托和鼐遣副都統¶
　　順徳納等増兵進禦前張兩翼賊依溝升阜列陣¶
　　未安我兵競進環其四面鎗矢風發喊震林木賊¶
　　大亂退伏溝隂惟以短兵自衞我軍益賈勇争進¶
　　自午迄未殲之盡無一賊脱者器甲山積獲馬駝¶
　　羊無算¶
<pb:KR2k0039_WYG_015-34b>¶
御製托和鼐行(戊寅/)¶
我師攻圍賊庫車臨衝茀茀四面羅舊降伯克(回部中/宰桑謂)¶
(之伯/克)為我用其名鄂對顯職加(授職散/秩大臣)備知彼中之形¶
勢悉告將臣防周遮托和鼐(地/名)通賽里木(地/名)賊來援者¶
所必過爰遣達克他那(藍翎侍/衞名)瞭遂見踪跡詳寡多以¶
計誘賊賊遂至(達克他那緩行誘賊賊住亦住/賊進則退遂引至近軍營處)請為前¶
導𠞰賊窠發師順徳訥(副都統領/隊大臣)率往堂堂之陣誰逆¶
賊賊不自量犯兩翼兩翼飛馳張鸛鵝長箭大礟如雨¶
<pb:KR2k0039_WYG_015-35a>¶
　下狂回奔亂氣消磨填溝受殺敢迴顧血流漂杵時無¶
　何𠞰賊二千四百餘傷我十數忠堪嘉是為征回第一¶
　戰遂叨¶
天祐威荒遐軍書日馳六百里奏函夜至披衣視賜官錫¶
　禄酬庸勲克城更待頒恩㫖討逆伐罪非得已鯨鯢京¶
　觀豈所喜¶
　　常格¶
　　　常格在庫車城南七十里廬舎比密為大村莊¶
<pb:KR2k0039_WYG_015-35b>¶
　　哈喇阿薩爾¶
　　　哈喇阿薩爾在常格北三十里北距庫車城四十¶
　　　里¶
　　裕赤哈喇¶
　　　裕赤哈喇在哈喇阿薩爾北二十里西北距庫車¶
　　　城二十里¶
　　阿勒玉蘇布¶
　　　阿勒玉蘇布在裕赤哈喇東南十里西北距庫車¶
<pb:KR2k0039_WYG_015-36a>¶
　　城三十里¶
　嬴和¶
　　嬴和在裕赤哈喇西南四十里東北距庫車城七¶
　　十里¶
　達烏圖¶
　　達烏圖在嬴和東北三十里東北距庫車城四十¶
　　里¶
　庫克體騫¶
<pb:KR2k0039_WYG_015-36b>¶
　　庫克體騫在達烏圖北十五里東北距庫車城二¶
　　十五里¶
　哈魯納斯¶
　　哈魯納斯在庫克體騫北十里東北距庫車城十¶
　　五里¶
　特勒伯¶
　　特勒伯在常格東南三十里西北距庫車城一百¶
　　里不通路徑¶
<pb:KR2k0039_WYG_015-37a>¶
　額什克巴什¶
　　額什克巴什在天山南麓西北距庫車城九十里¶
　特集克¶
　　特集克在常格西北四十里東北距庫車城一百¶
　　里傍烏恰特逹里雅¶
　竒里什¶
　　竒里什在庫車城東北六十里其正北境當天山¶
　　正幹阿爾坦呼蘇南麓距庫車城一百里又西北¶
<pb:KR2k0039_WYG_015-37b>¶
　　地名沙爾達朗¶
　　　　以上屬庫車¶
　沙雅爾¶
　　沙雅爾北距庫車城一百五十里踰烏恰特達里¶
　　雅而至距京師一萬二百三十里城周二里許髙¶
　　一丈四尺南北二門霍集占自伊犂歸時裭其舊¶
　　有伯克烏哈墨第以逆黨阿布爾什木為伯克横¶
　　征口糧驅虜牲畜回氏愁怨未敢發乾隆二十三¶
<pb:KR2k0039_WYG_015-38a>¶
　　年六月我師攻圍庫車賊自沙雅爾來援者為大¶
　　兵擊敗阿布爾木什聞風震懾挈妻子逃奔阿克¶
　　蘇烏哈墨第乃遣其子阿三和卓以沙雅爾城内¶
　　附¶
　　　按唐西域傳龜兹横千里縱六百里阿史那社¶
　　　尒討龜兹破五大城遣使諭降小城七百當時¶
　　　龜兹并有姑墨是以東西拓地千里其小城七¶
　　　百之舊雖難悉考如今賽喇木拜沙雅爾諸城¶
<pb:KR2k0039_WYG_015-38b>¶
　　　在五大城數内則大畧可覩也¶
　托伊博羅多¶
　　托伊博羅多在沙雅爾城東一百二十里踰烏恰¶
　　特達里雅而至東通哈喇沙爾界¶
　塔里木¶
　　塔里木在沙雅爾城南臨大河¶
　塔木根庫勒¶
　　塔木根庫勒在沙雅爾城西一百四十里地多沙¶
<pb:KR2k0039_WYG_015-39a>¶
　　磧不可耕¶
　喀伊木阿塔¶
　　喀伊木阿塔在沙雅爾城東南四十里南臨大河¶
　　不通徑路¶
　坡斯¶
　　坡斯在沙雅爾城東北三十里¶
　查盤¶
　　查盤在沙雅爾城西南四十里又西南通阿克蘇¶
<pb:KR2k0039_WYG_015-39b>¶
　　境¶
　哈爾噶齊¶
　　哈爾噶齊一名卡魯瓦乞在沙雅爾城西北五十¶
　　里烏恰特達里雅南西通阿克蘇境¶
　庫克布葉¶
　　庫克布葉在沙雅爾西北四十里城垣卑小東傍¶
　　烏恰特達里雅¶
　　　　以上屬沙雅爾¶
<pb:KR2k0039_WYG_015-40a>¶
　葉勒阿里克¶
　　葉勒阿里克在沙雅爾西南七十里南距大河八¶
　　十里¶
　葉伊勒干¶
　　葉伊勒干在葉勒阿里克西八十里¶
　布古斯孔郭爾郭¶
　　布古斯孔郭爾郭在葉伊勒干西二百五十里¶
　　　按自沙雅爾西行至此為漢姑墨南境唐屬龜¶
<pb:KR2k0039_WYG_015-40b>¶
　　　兹西南境南傍塔里木鄂斯騰即水經所謂河¶
　　　水東逕姑墨國南唐書地理志所謂自撥換碎¶
　　　葉西南渡渾河者也¶
　　　　以上係沙雅爾西南境外地¶
　¶
　¶
　¶
欽定皇輿西域圖志卷十五¶
