# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:35.407050
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷四十五
<pb:KR2k0039_WYG_099-1a>¶
欽定四庫全書¶
欽定皇輿西域圖志卷四十五¶
　藩屬二¶
　東布魯特¶
　　東布魯特在準噶爾部西南回部西北天山北麓¶
　　近葱嶺東北距伊犁一千四百里東南距阿克蘇¶
　　七百九十里其部有五最著者三曰薩雅克鄂拓¶
　　克頭目不一而圖魯起拜為首戸一千有竒曰薩¶
<pb:KR2k0039_WYG_099-1b>¶
　　拉巴哈什鄂拓克頭目不一而車里克齊為首戸¶
　　亦千有竒又一部舊居塔拉斯頭目不一而邁塔¶
　　克為首戸四千有竒諸頭目不相統屬推一年長¶
　　者有事則告俾與聞而已頭目之長瑪木克呼里¶
　　則兼轄諸部其俗好利喜爭尚畜牧事耕種頗畏¶
　　法度舊㳺牧地在格根喀爾竒拉特木爾圖為凖¶
　　噶爾所侵西遷寓居安集延及凖噶爾平乃得復¶
　　其故地乾隆二十三年將軍兆惠等追捕逆賊哈¶
<pb:KR2k0039_WYG_099-2a>¶
　　薩克錫拉兵臨布魯特界圖魯起拜等願内附乃¶
　　遣侍衛烏爾登托倫泰徃撫行數日抵其㳺牧珠¶
　　穆翰恭捧¶
諭㫖宣讀畢薩雅克薩拉巴哈什兩鄂拓克人衆俱以¶
　　手加額望¶
闕叩首而言曰我部乆思投誠¶
大皇帝為準噶爾間阻不能自通今得為¶
天朝臣僕實望外之幸言訖復環向叩首歡聲殷地時¶
<pb:KR2k0039_WYG_099-2b>¶
　　塔拉斯頭目邁塔克子額什博洛適在其地亦願¶
　　率所部來降托倫泰與俱徃行六日至其地撫定¶
　　其衆於是東布魯特全部皆内附瑪木特呼里年¶
　　九十餘形體肥平時趺坐腹垂至地不能逺行乃¶
　　遣頭目車里克齊圖魯起拜尼沙三人獻牛羊百¶
　　頭謁軍門因令入¶
　覲¶
詔扈木蘭行圍¶
<pb:KR2k0039_WYG_099-3a>¶
賜宴萬樹園觀燈火三人者之至我軍也將軍兆惠等¶
　　與之筵宴令觀軍營武藝咸驚詫曰¶
天朝弓矢之利向固聞之至於有發必中層甲洞穿馬¶
　　上三鎗連發五箭左右連射離馬及地騰躍而起¶
　　此種竒特實罕聞見彼準噶爾殘虐不道固宜破¶
　　㓕哈薩克素稱富强望風欵附何有於我等區區¶
　　小部落乎相與駭歎不置云其地北極髙四十一¶
　　度三十分至四十二度距京師偏西四十一度三¶
<pb:KR2k0039_WYG_099-3b>¶
　　十分至四十三度三十分其在於古為烏孫西鄙¶
　　地其别部酋長額木爾貝於二十六年率所部内¶
　　遷遣弟穆魯特歸誠願受安揷貢匕首¶
帝嘉之賜額木爾貝三品頂帯¶
御製布魯特稱臣内屬遣使詣闕詩以紀事(有序/戊寅)¶
　布魯特為回部别族素與中土聲教不通比因逆回¶
　小和卓木背恩反覆戕我使臣既命將徃征屢戰大¶
　㨗而將軍兆惠亦以搜捕伊犁賊黨旋師會𠞰道經¶
<pb:KR2k0039_WYG_099-4a>¶
　布魯特界其酋長圖魯起拜等遮道呼籲自陳向為¶
　厄魯特所阻自外王化今西域蕩平所部人衆皆願¶
　輸誠内屬並各遣其大首領馳驛赴闕納欵念此遐¶
　荒殊域固未脅以兵威亦非馭以智術望風歸附情¶
　詞諄懇已允將軍等所請許其攜從入覲而并識其¶
　縁起如此¶
撻伐原因討逆回仰流詎意逺人徠舊傅勃律兩王㩀¶
(唐書西域傳有大小勃律王其地直吐蕃西去/長安八千里以方域考之即今布魯特部落)即見堅¶
<pb:KR2k0039_WYG_099-4b>¶
昆一靣摧(回部葉爾羌喀什噶爾之地西即與布魯/特連界今布魯特内附則已斷其一臂矣)厚¶
徃薄來風早樹東鶼西鰈道方開不招不拒敷吾惠王¶
會何妨達九垓¶
御製布魯特使臣至宴賜即席得句(戊寅/)¶
七戎舜教逺難稽布露通唐付狄鞮(布魯特自古未通/中國考唐書西域)¶
(傳始載布露或云勃律有大小兩王/其時雖稱内屬不過羈縻勿絶而已)部昔兩王稱大小¶
人今一派别東西(布魯特有東西之號在東者分鄂拓/克為五在西者分鄂拓克為十五)¶
新恩恰值伊綿峪(布祜圖昻阿乙亥嵗平準噶爾噶爾/藏多爾濟等來朝於此丁丑嵗哈薩)¶
<pb:KR2k0039_WYG_099-5a>¶
　(克歸化使臣根札噶喇等亦來朝於此今嵗布魯特歸/化其使臣亦適朝覲於此地靈佳兆有如此神竒者因)¶
　(名其峪曰伊綿伊綿者/國語㑹極歸極之意也)舊識兼逄達瓦齊(時達瓦齊扈/駕預宴詢諸)¶
　(使臣知其舊為台吉/時曽識之笑語甚歡)勤逺拓邉凛古戒捧盈恭已奉¶
天禔¶
　御製萬樹園宴布魯特即席得句(戊寅/)¶
　鱗集仰流鹿食苹筵開萬樹洽輿情舊藩每看聨新部¶
　夜雨剛欣凑午晴聲教逺通娑夷水恩膏直逮孽多城¶
　敢云揚¶
<pb:KR2k0039_WYG_099-5b>¶
烈幸無忝惟益臨深勵守成¶
　御製萬樹園賜布魯特人觀燈火(戊寅/)¶
　錘峰正掛玉輪盈(時九月/望日夕)合燦烟花愜逺情卉服毳裳¶
　朝麗正(山荘正/門名)逖疎曶爽耀光明從來不識燈王法(布/魯)¶
　(特夲回部不是/䝉古敬黄教)幻裏疑逰迦布城(彼處/地名)嵗嵗山荘行盛¶
　典心殷保泰益屏營¶
　御製布魯特額木爾貝所獻匕首歌(壬午/)¶
　回部大定興農耕分駐宣撫留朝卿其中額什噶爾城¶
<pb:KR2k0039_WYG_099-6a>¶
近外部落嚴候偵有布魯特馳使伻厥長額木爾貝名¶
獻玉匕首來輸誠佉盧回書仍左行譯出一一伸葵傾¶
向因路阻兇醜兵戡逆靖亂今太平地為王土人王氓¶
貢物表敬慙菲輕驛致金闕由海眀(時侍郎海明/駐喀什噶爾)開匣¶
尺八居然呈龍鱗其室橢以赬玉柄金鏤象鼻形抽看¶
光如波溢青月芽直芒披電星封還銷鑄胥矯情咸賔¶
用識王道貞¶
　　︹北史西域傳︺波路國在阿鈎羌西北去代一萬三¶
<pb:KR2k0039_WYG_099-6b>¶
　　千九百里¶
　　︹唐書西域傳︺大勃律或曰布露直吐蕃西與小勃¶
　　律接萬嵗通天逮開元時三遣使者朝小勃律去¶
　　京師九千里而贏東少南三千里距吐蕃贊普牙¶
　　東八百里屬烏萇東南三百里大勃律南五百里¶
　　箇失宻北五百里當䕶宻之娑勒城王居孽多城¶
　　臨娑夷水其西山嶺有大城曰迦布羅開元初王¶
　　没謹忙來朝元宗以兒子蓄之以其地為綏逺軍¶
<pb:KR2k0039_WYG_099-7a>¶
　　國廹吐蕃數為所困吐蕃曰我非謀爾國假道攻¶
　　四鎮爾乆之吐蕃奪其九城没謹忙求救北庭節¶
　　度使張孝嵩遣疏勒副使張思禮率銳兵四千倍¶
　　道徃沒謹忙因出兵大破吐蕃復九城詔册為小¶
　　勃律王没謹忙死貢獻不入安西都䕶三討之無¶
　　功天寳六載詔使都䕶髙仙芝伐之遂平其國於¶
　　是拂菻大食諸胡七十二國皆震恐咸歸附執小¶
　　勃律王歸京師詔改其國號歸仁置歸仁軍¶
<pb:KR2k0039_WYG_099-7b>¶
　　　按今布魯特為唐之布露一名勃律¶
御製詩注辨晰精詳誠地志之指南灼千古而無惑者¶
　　　矣至唐以前沿革之概亦有可推而見者考漢¶
　　　書云烏孫南與城郭諸國相接所謂城郭諸國¶
　　　者指天山以南葱嶺以東之三十六國而言東¶
　　　自車師西迄疏勒其直北之境皆與烏孫接特¶
　　　烏孫在山北諸國在山南耳今之喀什噶爾古¶
　　　疏勒地踰山而北即今東布魯特之薩雅克薩¶
<pb:KR2k0039_WYG_099-8a>¶
　　　拉巴哈什諸部落其境亦正相直此可見東布¶
　　　魯特之在漢尚為烏孫地矣又云烏孫夲塞地¶
　　　大月氏西破走塞王塞王南越縣度大月氏居¶
　　　其地後烏孫昆莫破大月氏大月氏西臣大夏¶
　　　而烏孫昆莫居之是月氏未為烏孫所破時實¶
　　　居塞王故地在葱嶺之北也又云烏秅國西有¶
　　　縣度烏秅為今㧞達克山㩀此則縣度山在今¶
　　　葱嶺南㧞達克山西而塞王故地當在㧞達克¶
<pb:KR2k0039_WYG_099-8b>¶
　　　山東北也塞王南越縣度之後地屬月氏月氏¶
　　　西臣大夏之後地屬烏孫今東布魯特諸部正¶
　　　當葱嶺之北㧞達克山東北是即昆莫當時西¶
　　　走月氏之地為烏孫西鄙無疑漢書又稱烏孫¶
　　　不田作種樹隨畜逐水草與匈奴同俗今東布¶
　　　魯特諸部無城郭逐水草與迤東之準噶爾同¶
　　　俗是固烏孫之舊也過此以西則為霍罕安集¶
　　　延瑪爾噶朗諸城是皆土著有城郭為漢大宛¶
<pb:KR2k0039_WYG_099-9a>¶
　　　地葢漢時烏孫西與大宛接壤而大宛與烏孫¶
　　　異俗史記稱其土著耕田有城郭宮室者是也¶
　　　又按北史波路國在阿鈎羌西北而阿鈎羌國¶
　　　在莎車西南西有縣度山以漢書烏秅國西有¶
　　　縣度之文証之則阿鈎羌國當與今㧞達克山¶
　　　連壤魏時波路在阿鈎羌西北今布魯特在㧞¶
　　　達克山西北形勢相合而波路之與布魯音亦¶
　　　相同外藩字無正音稱名類由口授積乆沿訛¶
<pb:KR2k0039_WYG_099-9b>¶
　　　猶得與初稱近似者葢徃徃而有矣¶
　西布魯特¶
　　西布魯特在喀什噶爾西北三百里道由鄂什踰¶
　　葱嶺而至與東布魯特相望部落凡十有五其最¶
　　著者四曰額徳格訥鄂拓克曰䝉科爾多爾鄂拓¶
　　克頭目阿濟比兼轄之戸七百有竒曰齊里克鄂¶
　　拓克頭目由瑪特户二百有竒曰巴斯子鄂拓克¶
　　頭目噶爾住戸千三百有竒部落雖分而駐牧同¶
<pb:KR2k0039_WYG_099-10a>¶
　　地東南扼葱嶺西迄於布哈爾諸部落共二十萬¶
　　人逐水草事㳺牧漢休循捐毒故地也乆思内附¶
　　以準噶爾阻未得通乾隆二十四年將軍兆惠既¶
　　定喀什噶爾追捕餘孽道經諸部遮道籲請内附¶
　　乃遣二等侍衛達克塔納等徃撫阿濟比奉將軍¶
　　書曰額徳格訥布魯特小臣阿濟比恭祝¶
大皇帝萬萬夀恭呈如天普覆廣大無外富有四海¶
乾隆大皇帝欽命將軍之前今將軍自喀什噶爾傳諭¶
<pb:KR2k0039_WYG_099-10b>¶
　　我部頒給印文謹已奉到不勝踴躍適慰心想當¶
　　率諸部自布哈爾迤東二十萬人衆皆作臣僕兆¶
　　惠嘉其誠表於¶
　朝¶
詔受之由是十五部落皆内附諸頭目以未出痘不敢¶
　　入中國乃遣由瑪特之兄名呼達里者朝¶
　京師¶
覲於盤山靜寄山荘¶
<pb:KR2k0039_WYG_099-11a>¶
賜宴與觀南苑大閱及燈火二十五年正月額徳格訥¶
　　阿濟比遣使錫喇噶斯等來朝¶
賜宴八月遣侍衛索諾木等徃¶
賜勅郊迎祗受如禮二十七年額徳格訥阿濟比所屬¶
　　鄂斯諸處為霍罕額爾德尼侵㩀今註守新疆尚¶
　　書永貴等遣諭額爾德尼還所侵地其地北極髙¶
　　四十度一分至三十分距京師偏西四十三度三¶
　　十一分至四十六度三十分二十八年其别部阿¶
<pb:KR2k0039_WYG_099-11b>¶
　　瓦勒比願以其部供内地㳺牧并悉心經理牧羣¶
　　事宜¶
帝嘉之¶
賜四品頂帯¶
　　︹漢書西域傳︺休循國王治鳥飛谷在葱嶺西去長¶
　　安萬二百一十里東至都䕶治所三千一百二十¶
　　一里至捐毒衍敦谷二百六十里西北至大宛國¶
　　九百二十里西至大月氏千六百一十里民俗衣¶
<pb:KR2k0039_WYG_099-12a>¶
　　服類烏孫因畜隨水草捐毒國王治衍敦谷去長¶
　　安九千八百六十里東至都䕶治所二千八百六¶
　　十一里至疏勒南與葱嶺屬西上葱嶺則休循也¶
　　西北至大宛千三十里北與烏孫接衣服類烏孫¶
　　隨水草依葱嶺¶
　　　按漢書休循捐毒皆在葱嶺外二國相屬附葱¶
　　　嶺而居今喀什噶爾西鄂什一帯連屬葱嶺休¶
　　　循捐毒當在其西北麓班師所謂西上葱嶺者¶
<pb:KR2k0039_WYG_099-12b>¶
　　　由鄂什口西出葱嶺也今西布魯特之䝉科爾¶
　　　多爾諸部落道由鄂什出葱嶺則諸部正當其¶
　　　麓應即休循捐毒故地且在安集延霍罕有城¶
　　　郭諸國之東南正班史所謂西北至大宛國也¶
　　　又烏孫西逐月氏而據其地休循捐毒境界毗¶
　　　連捐毒南直疏勒北與烏孫據有月氏之境相¶
　　　屬故風俗衣服類烏孫以月氏之先夲塞王地¶
　　　也以一方形勢考之北則烏孫據有月氏之地¶
<pb:KR2k0039_WYG_099-13a>¶
　　　南則捐毒捐毒以西則休循大宛則當二國之¶
　　　西北而東與烏孫據有月氏之地接以今之東¶
　　　布魯特當古烏孫據有月氏之地今之西布魯¶
　　　特當古休循捐毒二國地在今則為無城郭之¶
　　　部落遺墟故俗大略可見又休循去都䕶治所¶
　　　三千一百二十一里捐毒去都䕶治所二千八¶
　　　百六十一里相距不及三百里以兩國戸口考¶
　　　之大小相等其地實不過六百里以今布魯特¶
<pb:KR2k0039_WYG_099-13b>¶
　　　之䝉科爾多爾齊里克巴斯諸諸部落核之殆¶
　　　不啻兼有兩國之地矣¶
　霍罕¶
　　霍罕在鄂什西北七百八十里喀什噶爾西北八¶
　　百八十里東與布魯特部落錯處其東為瑪爾噶¶
　　朗又東為安集延東北為那木干皆有城郭四城¶
　　地當平陸南控葱嶺北濵那林河河流從東布魯¶
　　特境西行過安集延城北又西過瑪爾噶朗城北¶
<pb:KR2k0039_WYG_099-14a>¶
　　　又西過那木干城北又西過霍罕城南又西北行¶
　　　過賽瑪爾堪城北又東南入於達里岡阿鄂謨南¶
　　　北山泉支流會合襟帯諸城之間土膏沃衍氣候¶
　　　和煦人民殷庻畜牧饒富其人亦布魯特種奉回¶
　　　教習帕爾西語則皆古之大宛國也諸城皆有伯¶
　　　克而霍罕城伯克額爾德尼為之長衆咸聽命乾¶
　　　隆二十四年將軍兆惠追捕霍集占同侍衞達克¶
　　　塔納等撫定布魯特諸部遂至其地額爾德尼伯¶
<pb:KR2k0039_WYG_099-14b>¶
　　　克遣都官伯克迎至城内日饋特羊爪果酒米又¶
　　　氊毺馬匹諸物感慕悅服偹極誠敬使旋乃遣頭¶
　　　目托克托瑪哈墨苐等謁軍門賫奉額爾德尼等¶
　　　恭進¶
　皇上表文併上將軍書曰額爾徳尼伯克等請¶
　大皇帝欽差統兵至威至勇將軍等安仰頼¶
上天之德¶
　大皇帝洪福我等羣生亦䕶安業聞將軍至葉爾羌喀¶
<pb:KR2k0039_WYG_099-15a>¶
　　什噶爾後布魯特哈薩克等衆部落俱傳檄安定¶
　　而我部檄書未至日夜以冀幸侍衞賫將軍書來¶
　　我等得為¶
大皇帝臣僕永受康寜不勝感悅於是四城咸内附二¶
　　十五年正月遣安集延伯克托克托瑪哈墨苐來¶
　　朝(詳安集/延條)九月額爾徳尼遣使貢馬二十七年貢¶
　　白鷹二十八年額爾德尼遵駐守新疆尚書永貴¶
　　等檄還所侵布魯特地二十九年¶
<pb:KR2k0039_WYG_099-15b>¶
賜勅訓諭額爾德尼并免通信喀什噶爾伊沙噶伯克¶
　　阿伯都喇伊木罪是年貢白海青三十五年額爾¶
　　徳尼卒姪納禄博圗襲為伯克遣使來朝貢龍泉¶
　　盤子其地北極髙四十一度二十三分距京師偏¶
　　西四十五度五十六分¶
御製白鷹歌¶
　霍罕額爾德尼伯克所進歌以紀事(壬午/)¶
受將軍檄遮賊魁設䍙未入慚雉媒(逆酋霍集占兄弟/窮竄至㧞達克山)¶
<pb:KR2k0039_WYG_099-16a>¶
(獻馘而安集延霍罕諸回部一奉軍門劄並請/設計誘擒雖逆酋未及取道而先後悃忱偹著)捧首以¶
降心無乖方物屢獻表賔徠每教厚徃而薄來九經正¶
義誠昭哉白鷹今復致鷙材雪毛金脚刷羽皚下鞲目¶
不留狼豺鶻師赤飬皆旗回(回人飬鷹鷂者謂之鶻/師赤居之京師隸八旗)蒲¶
萄餵肉那可儕開門揖盗謀非佳博觀今古益凛懐作¶
歌匪詡荒遐開¶
御製白海青歌(有序/甲申)¶
　霍罕汗額爾德尼嚮風欵塞獻白海青一重數譯而¶
<pb:KR2k0039_WYG_099-16b>¶
　達京師所謂積雪全映飛花碎㸃信鷙鳥之竒特者¶
　也金元以來賦海青者率目為海東之産故有扶餘¶
　東溟之詠今林丞所掌金眸玉爪廻異凡材者葢習¶
　見習聞兹霍罕地在玉門萬里外於古為大荒以西¶
　順秋氣而應瑶光其精明俊竦為金方之英固宜既¶
　命郎世寜繪圖狀其神貎更賦七言長句以紀其實¶
　匪若天馬興歌極鋪張誇詡之為亦如旅獒底貢深¶
　持盈慎德之思耳¶
<pb:KR2k0039_WYG_099-17a>¶
海東翻飛下海西(海青夲名/海東青)變青為白斯更竒東木西¶
金五行配各從其色非人為霍罕部在天山右其汗名¶
額爾德尼攄誠通貢致方物韝來鷙鳥隨譯鞮黄睛玉¶
爪氣雋逸素翹皓羽光陸離籠育林監昭逺服為之造¶
屋誠無稽(見元/史)豪騰雄擊都弗藉純精明㓗覃宜題瑞¶
圖越裳漫比擬冩形傳實寜可遺冩形傳實寜可遺乆¶
安永奠殷吾思¶
御製詠龍泉盤子(有序/庚寅)¶
<pb:KR2k0039_WYG_099-17b>¶
　向侍衞自吐魯蕃廻者曽携一盤至亦既有詩紀事¶
　此盤乃霍罕所貢霍罕安集延部類相近而霍罕為¶
　之長舊伯克額爾德尼今其姪納博圖襲為伯克¶
　其地葢逺於吐魯番數倍使使者貢萬夀並告新用¶
　事因成是什録實¶
古宋龍泉世頗稀云何外域尚或有吐魯番器昔訝看¶
霍罕包貢今復走不寳厚徃致頻來所嘉彼亦知獻夀¶
質厚色葱弗茅蔑(出遵生八牋磁器開/路曰蔑少損曰茅)定窑之下斯掄¶
<pb:KR2k0039_WYG_099-18a>¶
首趙家幅員未逮彼彼何以得故難剖長言紀實非玩¶
物更厪深意慎所守¶
　　︹史記大宛傳︺大宛在匈奴西南在漢正西去漢可¶
　　萬里其俗土著耕田有城郭屋室其屬邑大小七¶
　　十餘城其北則康居西則大月氏西南則大夏東¶
　　北則烏孫東則扞冞于窴¶
　　︹漢書西域傳︺大宛國王治貴山城去長安萬二千¶
　　五百五十里東至都䕶治所四千三十一里北至¶
<pb:KR2k0039_WYG_099-18b>¶
　　康居卑闐城千五百一十里西南至大月氏六百¶
　　九十里北與康居南與大月氏接宛别邑七十餘¶
　　城多善馬張騫始為武帝言之上遣使者持千金¶
　　及金馬以請宛善馬宛王不肯與漢使妄言宛遂¶
　　攻殺漢使於是天子遣貳師將軍李廣利伐宛宛¶
　　人斬其王母寡首獻馬三千匹漢軍乃還¶
　　︹晉書西戎傳︺大宛去洛陽萬三千三百五十里南¶
　　至大月氏北接康居大小七十餘城太康六年武¶
<pb:KR2k0039_WYG_099-19a>¶
　　帝遣使楊顥拜其王藍庾為大宛王藍庾卒其子¶
　　摩之立遣使貢汗血馬¶
　　︹魏書西域傳︺洛那國故大宛國也都貴山城在疏¶
　　勒西北去代萬四千四百五十里太和三年遣使¶
　　獻汗血馬自此每使朝貢¶
　　︹唐書西域傳︺寜逺者夲㧞汗那或曰鏺汗元魏時¶
　　謂破洛那去京師八千里居西鞬城在真珠河之¶
　　北有大城六小城百貞觀中王契苾為西突厥瞰¶
<pb:KR2k0039_WYG_099-19b>¶
　　莫賀咄所殺阿瑟那䑕匿奪其城䑕匿死子遏波¶
　　之立契苾兄子阿了參為王治呼悶城遏波之治¶
　　渇塞城顯慶初遏波之遣使朝貢三年以渇塞城¶
　　為休循州都督府授阿參了刺史自是嵗朝貢天¶
　　寳三載改其國號寜逺¶
　　　按漢書稱自車師前王廷隨北山波河西行至¶
　　　疏勒為北道西踰葱嶺則出大宛康居奄蔡今¶
　　　喀什噶爾為古疏勒其踰葱嶺必經鄂什是即¶
<pb:KR2k0039_WYG_099-20a>¶
　　　古自疏勒西踰葱嶺出大宛之北道也漢書休¶
　　　循在葱嶺西捐毒與葱嶺屬二國附葱嶺而居¶
　　　西北皆當大宛而捐毒稍東其北尚與烏孫接¶
　　　則是鄂什出葱嶺之道計之葱嶺西北為休循¶
　　　休循西北為大宛也休循捐毒為今布魯特(說/見)¶
　　　(前/條)由是西北為安集延瑪爾噶朗霍罕那木干¶
　　　塔什罕皆有城郭土著與史記大宛土著有城¶
　　　郭之說合則大古宛地當即今安集延諸城無¶
<pb:KR2k0039_WYG_099-20b>¶
　　　疑元魏以洛那國為古大宛云在疏勒西北方¶
　　　位非誣唐之㧞汗那即魏破洛那而更名寜逺¶
　　　者應即漢大宛故地東界西突厥南接葱嶺是¶
　　　以其王契苾為西突厥所殺而以渇塞城為休¶
　　　循州者境當葱嶺北原夲漢休循國地是今安¶
　　　集延諸城在漢為大宛在唐為寜逺也¶
御製詩䟦云史記言大宛為城郭之國則正今之回部¶
　非哈薩克也臣等紬繹¶
<pb:KR2k0039_WYG_099-21a>¶
聖訓考證方隅如今之葉爾羌一帯回部附近葱嶺雖¶
　　　與漢時大宛相去不逺尚在葱嶺之内其在葱¶
　　　嶺外者為今霍罕安集延諸城亦奉回教參互¶
　　　史書審證方位其為大宛故壤無疑¶
　安集延¶
　　安集延在霍罕東三百八十里東南去鄂什四百¶
　　里去喀什噶爾五百里西北為那木干西為瑪爾¶
　　噶朗北濵那林河南接葱嶺乾隆二十四年奉將¶
<pb:KR2k0039_WYG_099-21b>¶
　　軍檄諭令協擒霍集占既内附專使籲請入¶
覲二十五年正月其城伯克托克托瑪哈墨第等朝¶
　京師¶
賜宴瀛䑓其地北極髙四十一度二十八分距京師偏¶
　　西四十四度三十五分¶
御製瀛䑓賜宴安集延來使即席得句(庚辰/)¶
奉檄猶慚力未宣(安集延奉將軍遣侍衞檄諭即欲協/擒霍集占兄弟以逆賊未至彼境即)¶
(専使籲/請入覲)右旋書捧使來專閉關難學漢光武謁陛何期¶
<pb:KR2k0039_WYG_099-22a>¶
安集延西宛都稱到天上南蘭羣喜沐恩先(時㧞逺山/使尚未到)¶
仰流嘉彼明於順三接應申錫賚駢¶
御製安集延匕首(癸未/)¶
持短入長不踰尺應速用近兩刄窄水晶為靶月芽直¶
筠沖插腰豫戒廹感我厚澤貢弗惜徒觀羙理霜雪色¶
纒綿經冗金錯餙漆龍文鞘偃蹇奕自來非擬鄧遵得¶
錦袄襓更檀匣襲用昭絶域兵戈釋¶
　瑪爾噶朗¶
<pb:KR2k0039_WYG_099-22b>¶
　　瑪爾噶朗在安集延西百八十里北濱那林河東¶
　　與安集延接南拱葱嶺西有河出葱嶺北山北行¶
　　入那林河乾隆二十四年侍衞達克塔納徃撫其¶
　　城伊拉斯呼里拜伯克以其屬内附其地北極髙¶
　　四十一度二十四分距京師偏西四十五度十分¶
　那木干¶
　　那木干在瑪爾噶朗城西北八十里霍罕城東北¶
　　八十里南濱那林河東西有水出北山南流入那¶
<pb:KR2k0039_WYG_099-23a>¶
　　林河東北與布魯特雜處乾隆二十四年與霍罕¶
　　安集延同時内附其地北極髙四十一度三十八¶
　　分距京師偏西四十五度四十分東五十里踰河¶
　　為塔爾罕¶
　　　按霍罕安集延瑪爾噶朗那木干諸部跨那林¶
　　　河之南北列城四五應即漢大宛别邑七十餘¶
　　　城唐寜逺大城六小城百之故地說並見前霍¶
　　　罕條又按唐時寜逺即破洛那其西南境别有¶
<pb:KR2k0039_WYG_099-23b>¶
　　　曹史康米諸國即康居五小王支庻為匈奴突¶
　　　厥所請西南依葱嶺者亦應在今安集延諸城¶
　　　以西其詳備見北魏隋唐諸史爰摭録故實而¶
　　　繫以論說焉¶
　　︹北史西域傳︺康國者康居之後也遷徙無常不恒¶
　　故地自漢以來相承不絶其王本姓温月氏人也¶
　　舊居祁連山北昭武城因被匈奴所破西踰葱嶺¶
　　遂有國枝庻各分王故康國左右諸國並以昭武¶
<pb:KR2k0039_WYG_099-24a>¶
　　為姓示不忘夲也王字世夫畢其妻突厥達度可¶
　　汗女也都於薩寳水阿禄迪城名為強國西域諸¶
　　國多歸之大業中始遣使貢方物　米國都那宻¶
　　水西舊康居之地無王其城主姓昭武康國王之¶
　　支庻字閉拙都城方二里西北去蘇對沙那國五¶
　　百里西南去史國二百里東去𤓰州六千四百里¶
　　大業中頻貢方物　史國都獨莫水南舊康居之¶
　　地也其王姓昭武字狄遮亦康國之支庻也都城¶
<pb:KR2k0039_WYG_099-24b>¶
　　方二里北去康國二百四十里南去吐火羅二百¶
　　里西去那色波國二百里北去米國二百里東北¶
　　去米國二百里東去𤓰州六千五百里大業中遣¶
　　使貢方物　曹國都那宻水南數里舊是康居之¶
　　地也國無主康國王令子烏建領之都城方三里¶
　　東南去康國百里西去何國百五十里東去𤓰州¶
　　六千六百里大業中遣使貢方物　何國都那林¶
　　水南數里舊是康居地也其王姓昭武亦康國王¶
<pb:KR2k0039_WYG_099-25a>¶
　　之族類都城方二里東去曹國百五十里西去小¶
　　女國三百里東去𤓰州六千七百五十里大業中¶
　　遣貢貢方物(魏書隋書載康米史/曹何諸國與北史同)¶
　　︹唐書西域傳︺康者一曰薩末鞬亦曰颯株建元魏¶
　　所謂悉萬斤者其南跨史百五十里西北距西曹¶
　　百餘里東南屬米百里北中曹五十里在那宻水¶
　　南大城三十小堡三百君姓温本月氏人始居祁¶
　　連北昭武城為突厥所破稍南依葱嶺即有其地¶
<pb:KR2k0039_WYG_099-25b>¶
　　枝庻分王曰安曰曹曰石曰米曰何曰火尋曰戊¶
　　地曰史世謂九姓皆氏昭武隋時其王屈木支娶¶
　　西突厥女遂臣突厥武德十年始遣使來獻髙宗¶
　　永徽時以其地為康居都督府東曹或曰率都¶
　　沙那蘇對沙那刼布咀那蘇都識匿凡四名居波悉¶
　　山之隂漢貳師城地也東北距俱戰提二百里北¶
　　至石西至康東北寜逺皆四百里許南至吐火羅¶
　　五百里有野义城武徳中與康同遣使入朝西曹¶
<pb:KR2k0039_WYG_099-26a>¶
　　者隋時曹也南接史及波覧治瑟底痕城武徳中¶
　　入朝天寳元年獻方物中曹者居西曹東康之北¶
　　王治迦底真城米或曰彌末曰彌秣賀北百里距¶
　　康其君治鉢息德城永徽時為大食所破顯慶三¶
　　年以其地為南謐州朝貢不絶何或曰屈霜你迦¶
　　曰貴霜匿即康居小王附墨城故地史或曰佉沙¶
　　曰羯霜那居獨莫水南康居小王蘇薤城故地西¶
　　百五十里距那色波北二百里屬米南四百里吐¶
<pb:KR2k0039_WYG_099-26b>¶
　　火羅也¶
　　　按唐書吐火羅居葱嶺西烏滸水之南古大夏¶
　　　地那色波亦曰小史居吐火羅故地東扼葱嶺¶
　　　而於史國則稱其西距那色波南接吐火羅北¶
　　　史亦云史國南去吐火羅五百里是史國在葱¶
　　　嶺西北也北史米國西南去史國二百里史國¶
　　　北去米國二百里東北去米國二百里唐書史¶
　　　北二百里屬米是米為史直北偏東二百里國¶
<pb:KR2k0039_WYG_099-27a>¶
　　　在葱嶺北也唐書康國南距史百五十里東南¶
　　　距米百里是康為史直北米西北百餘里國在¶
　　　葱嶺西北也唐書東曹即蘇對沙那西至康是¶
　　　東曹在康國之東而云南去吐火羅五百里亦¶
　　　應在葱嶺西北以北史米國西南去史國二百¶
　　　里西北去蘓對沙那五百里之文証之則東曹¶
　　　固在史國之北是以南去吐火羅與史國同也¶
　　　東曹之西為中曹南接康中曹之西為西曹南¶
<pb:KR2k0039_WYG_099-27b>¶
　　　接史而康之南境亦接史是史國東西之境較¶
　　　長唐書東曹西至康北史曹國東南至康一專¶
　　　就東曹而言一兼中東西三曹國而言故其文¶
　　　不同北史稱何國東去曹國百五十里是何國¶
　　　又居諸國之西也總計史米曹康何五國南北¶
　　　約四百里東西六百餘里在葱嶺直北迤西境¶
　　　上以今形勢揆之當為霍罕安集延諸城西南¶
　　　五百餘里内地安集延諸城為唐之寜逺說見¶
<pb:KR2k0039_WYG_099-28a>¶
　　　前條由是西南行得曹米諸國即唐書所謂東¶
　　　曹東北四百里至寜逺者也九姓昭武為匈奴¶
　　　突厥所破稍西南行依葱嶺者如此既遷之後¶
　　　在漢大宛西南依葱嶺未遷之前在漢大宛西¶
　　　北傍祁連舊屬康居五小王地漢書所謂大宛¶
　　　西北與康居接北道西踰葱嶺則出大宛康居¶
　　　者於此可見唐書稱東曹為漢貳師城猶在大¶
　　　宛境内又云西曹者隋時曹也隋書曹國舊康¶
<pb:KR2k0039_WYG_099-28b>¶
　　　居之地是則唐之東曹西曹實漢之大宛康居¶
　　　交界處益灼然矣¶
　塔什罕¶
　　塔什罕東北與右部哈薩克接東與布魯特接東¶
　　南與那木干接距喀什噶爾城一千三百里漢大¶
　　宛康居交界處唐則石國地也地居平原有城以¶
　　三和卓分轄回衆曰莫爾多薩木什曰沙達曰吐¶
　　爾占向為右部哈薩克羈屬嵗供差役莫爾多薩¶
<pb:KR2k0039_WYG_099-29a>¶
　　木什者哈薩克所置和卓也為吐爾占所逐哈薩¶
　　克以兵問罪於吐爾占乆而不觧乾隆二十三年¶
　　參贊大臣富德追擒哈薩克錫拉至其地遣䝉固¶
　　爾岱赫善等徃撫塔什罕回衆及右部哈薩克次¶
　　軍於莾格特城外以待之䝉固爾岱赫善既諭哈¶
　　薩克降復憫回衆之受兵也將平之召吐爾占未¶
　　至索諸野方與哈薩克戰於河上因諭以睦鄰守¶
　　土之道並宣示¶
<pb:KR2k0039_WYG_099-29b>¶
聖主威福乃大感悟與哈薩克釋爭相睦如初遂遣其¶
　　屬莫呢雅斯奉表降¶
詔受之其文曰臣莫爾多薩木什跪奏¶
大仁至聖普冐羣生大皇帝恭惟¶
天使惠臨臣土臣不勝懽躍奉承¶
諭㫖若開䝉瞽蠢兹邉末敢備外藩罔或有二心所有¶
　　準孽額什木札布謹獻闕下外臣草莾冀隨星軺¶
　　仰瞻¶
<pb:KR2k0039_WYG_099-30a>¶
聖容躬服¶
彛訓回歸㳺牧宣示臣屬永永無極誠忻誠慶九月莫¶
　　呢雅斯來朝¶
賜宴盤山靜寄山荘與觀南苑大閱及燈火額什木札¶
　　布阿睦爾撒納兄子也從賊亡走為塔什罕所得¶
　　至是獻之其地北極髙三十度五分距京師偏西¶
　　四十七度三十三分由塔什罕西南行七百里外¶
　　踰錫爾河又踰那林河為賽瑪爾堪城又西南為¶
<pb:KR2k0039_WYG_099-30b>¶
　　哈拉克則城又西為烏爾根齊城又西臨達里岡¶
　　阿鄂謨西境盡矣¶
　　︹明史西域傳︺塔失罕(舊作逹失/干今改正)西去賽瑪爾堪(舊/作)¶
　　(撒馬兒罕/今改正)七百餘里城居平原周二里外多園林¶
　　饒果木土宜五榖民居稠宻¶
　　　按北魏以降康居五王分為九姓後稍西南遷¶
　　　居漢大宛西南即北史所謂舊居祁連山北昭¶
　　　武城因被匈奴所破西踰葱嶺唐書所謂始居¶
<pb:KR2k0039_WYG_099-31a>¶
　　　祁連北昭武城為突厥所破南依葱嶺者也今¶
　　　塔什罕城在古康居大宛之間當葱嶺直北四¶
　　　百里外必古所謂昭武城者去此不逺是以南¶
　　　遷則依葱嶺西遷則踰葱嶺也眀代去今差近¶
　　　達失干即塔什罕其名不昜所謂西去賽瑪爾¶
　　　堪七百餘里者即今自塔什罕西南行踰鍚爾¶
　　　那林兩河而至之賽瑪爾堪城也¶
　¶
<pb:KR2k0039_WYG_099-31b>¶
　¶
　¶
　¶
　¶
　¶
　¶
　¶
欽定皇輿西域圖志卷四十五¶
#+PROPERTY: JUAN 卷四十五
<pb:KR2k0039_WYG_099-32a>¶
欽定四庫全書¶
欽定皇輿西域圖志卷四十五¶
　藩屬二¶
　東布魯特¶
　　東布魯特在準噶爾部西南回部西北天山北麓¶
　　近葱嶺東北距伊犁一千四百里東南距阿克蘇¶
　　七百九十里其部有五最著者三曰薩雅克鄂拓¶
　　克頭目不一而圖魯起拜為首戸一千有竒曰薩¶
<pb:KR2k0039_WYG_099-32b>¶
　　拉巴哈什鄂拓克頭目不一而車里克齊為首戸¶
　　亦千有竒又一部舊居塔拉斯頭目不一而邁塔¶
　　克為首戸四千有竒諸頭目不相統屬推一年長¶
　　者有事則告俾與聞而已頭目之長瑪木克呼里¶
　　則兼轄諸部其俗好利喜爭尚畜牧事耕種頗畏¶
　　法度舊㳺牧地在格根喀爾竒拉特木爾圖為凖¶
　　噶爾所侵西遷寓居安集延及凖噶爾平乃得復¶
　　其故地乾隆二十三年將軍兆惠等追捕逆賊哈¶
<pb:KR2k0039_WYG_099-33a>¶
　　薩克錫拉兵臨布魯特界圖魯起拜等願内附乃¶
　　遣侍衛烏爾登托倫泰徃撫行數日抵其㳺牧珠¶
　　穆翰恭捧¶
諭㫖宣讀畢薩雅克薩拉巴哈什兩鄂拓克人衆俱以¶
　　手加額望¶
闕叩首而言曰我部乆思投誠¶
大皇帝為準噶爾間阻不能自通今得為¶
天朝臣僕實望外之幸言訖復環向叩首歡聲殷地時¶
<pb:KR2k0039_WYG_099-33b>¶
　　塔拉斯頭目邁塔克子額什博洛適在其地亦願¶
　　率所部來降托倫泰與俱徃行六日至其地撫定¶
　　其衆於是東布魯特全部皆内附瑪木特呼里年¶
　　九十餘形體肥平時趺坐腹垂至地不能逺行乃¶
　　遣頭目車里克齊圖魯起拜尼沙三人獻牛羊百¶
　　頭謁軍門因令入¶
　覲¶
詔扈木蘭行圍¶
<pb:KR2k0039_WYG_099-34a>¶
賜宴萬樹園觀燈火三人者之至我軍也將軍兆惠等¶
　　與之筵宴令觀軍營武藝咸驚詫曰¶
天朝弓矢之利向固聞之至於有發必中層甲洞穿馬¶
　　上三鎗連發五箭左右連射離馬及地騰躍而起¶
　　此種竒特實罕聞見彼準噶爾殘虐不道固宜破¶
　　㓕哈薩克素稱富强望風欵附何有於我等區區¶
　　小部落乎相與駭歎不置云其地北極髙四十一¶
　　度三十分至四十二度距京師偏西四十一度三¶
<pb:KR2k0039_WYG_099-34b>¶
　　十分至四十三度三十分其在於古為烏孫西鄙¶
　　地其别部酋長額木爾貝於二十六年率所部内¶
　　遷遣弟穆魯特歸誠願受安揷貢匕首¶
帝嘉之賜額木爾貝三品頂帯¶
御製布魯特稱臣内屬遣使詣闕詩以紀事(有序/戊寅)¶
　布魯特為回部别族素與中土聲教不通比因逆回¶
　小和卓木背恩反覆戕我使臣既命將徃征屢戰大¶
　㨗而將軍兆惠亦以搜捕伊犁賊黨旋師會𠞰道經¶
<pb:KR2k0039_WYG_099-35a>¶
　布魯特界其酋長圖魯起拜等遮道呼籲自陳向為¶
　厄魯特所阻自外王化今西域蕩平所部人衆皆願¶
　輸誠内屬並各遣其大首領馳驛赴闕納欵念此遐¶
　荒殊域固未脅以兵威亦非馭以智術望風歸附情¶
　詞諄懇已允將軍等所請許其攜從入覲而并識其¶
　縁起如此¶
撻伐原因討逆回仰流詎意逺人徠舊傅勃律兩王㩀¶
(唐書西域傳有大小勃律王其地直吐蕃西去/長安八千里以方域考之即今布魯特部落)即見堅¶
<pb:KR2k0039_WYG_099-35b>¶
昆一靣摧(回部葉爾羌喀什噶爾之地西即與布魯/特連界今布魯特内附則已斷其一臂矣)厚¶
徃薄來風早樹東鶼西鰈道方開不招不拒敷吾惠王¶
會何妨達九垓¶
御製布魯特使臣至宴賜即席得句(戊寅/)¶
七戎舜教逺難稽布露通唐付狄鞮(布魯特自古未通/中國考唐書西域)¶
(傳始載布露或云勃律有大小兩王/其時雖稱内屬不過羈縻勿絶而已)部昔兩王稱大小¶
人今一派别東西(布魯特有東西之號在東者分鄂拓/克為五在西者分鄂拓克為十五)¶
新恩恰值伊綿峪(布祜圖昻阿乙亥嵗平準噶爾噶爾/藏多爾濟等來朝於此丁丑嵗哈薩)¶
<pb:KR2k0039_WYG_099-36a>¶
　(克歸化使臣根札噶喇等亦來朝於此今嵗布魯特歸/化其使臣亦適朝覲於此地靈佳兆有如此神竒者因)¶
　(名其峪曰伊綿伊綿者/國語㑹極歸極之意也)舊識兼逄達瓦齊(時達瓦齊扈/駕預宴詢諸)¶
　(使臣知其舊為台吉/時曽識之笑語甚歡)勤逺拓邉凛古戒捧盈恭已奉¶
天禔¶
　御製萬樹園宴布魯特即席得句(戊寅/)¶
　鱗集仰流鹿食苹筵開萬樹洽輿情舊藩每看聨新部¶
　夜雨剛欣凑午晴聲教逺通娑夷水恩膏直逮孽多城¶
　敢云揚¶
<pb:KR2k0039_WYG_099-36b>¶
烈幸無忝惟益臨深勵守成¶
　御製萬樹園賜布魯特人觀燈火(戊寅/)¶
　錘峰正掛玉輪盈(時九月/望日夕)合燦烟花愜逺情卉服毳裳¶
　朝麗正(山荘正/門名)逖疎曶爽耀光明從來不識燈王法(布/魯)¶
　(特夲回部不是/䝉古敬黄教)幻裏疑逰迦布城(彼處/地名)嵗嵗山荘行盛¶
　典心殷保泰益屏營¶
　御製布魯特額木爾貝所獻匕首歌(壬午/)¶
　回部大定興農耕分駐宣撫留朝卿其中額什噶爾城¶
<pb:KR2k0039_WYG_099-37a>¶
近外部落嚴候偵有布魯特馳使伻厥長額木爾貝名¶
獻玉匕首來輸誠佉盧回書仍左行譯出一一伸葵傾¶
向因路阻兇醜兵戡逆靖亂今太平地為王土人王氓¶
貢物表敬慙菲輕驛致金闕由海眀(時侍郎海明/駐喀什噶爾)開匣¶
尺八居然呈龍鱗其室橢以赬玉柄金鏤象鼻形抽看¶
光如波溢青月芽直芒披電星封還銷鑄胥矯情咸賔¶
用識王道貞¶
　　︹北史西域傳︺波路國在阿鈎羌西北去代一萬三¶
<pb:KR2k0039_WYG_099-37b>¶
　　千九百里¶
　　︹唐書西域傳︺大勃律或曰布露直吐蕃西與小勃¶
　　律接萬嵗通天逮開元時三遣使者朝小勃律去¶
　　京師九千里而贏東少南三千里距吐蕃贊普牙¶
　　東八百里屬烏萇東南三百里大勃律南五百里¶
　　箇失宻北五百里當䕶宻之娑勒城王居孽多城¶
　　臨娑夷水其西山嶺有大城曰迦布羅開元初王¶
　　没謹忙來朝元宗以兒子蓄之以其地為綏逺軍¶
<pb:KR2k0039_WYG_099-38a>¶
　　國廹吐蕃數為所困吐蕃曰我非謀爾國假道攻¶
　　四鎮爾乆之吐蕃奪其九城没謹忙求救北庭節¶
　　度使張孝嵩遣疏勒副使張思禮率銳兵四千倍¶
　　道徃沒謹忙因出兵大破吐蕃復九城詔册為小¶
　　勃律王没謹忙死貢獻不入安西都䕶三討之無¶
　　功天寳六載詔使都䕶髙仙芝伐之遂平其國於¶
　　是拂菻大食諸胡七十二國皆震恐咸歸附執小¶
　　勃律王歸京師詔改其國號歸仁置歸仁軍¶
<pb:KR2k0039_WYG_099-38b>¶
　　　按今布魯特為唐之布露一名勃律¶
御製詩注辨晰精詳誠地志之指南灼千古而無惑者¶
　　　矣至唐以前沿革之概亦有可推而見者考漢¶
　　　書云烏孫南與城郭諸國相接所謂城郭諸國¶
　　　者指天山以南葱嶺以東之三十六國而言東¶
　　　自車師西迄疏勒其直北之境皆與烏孫接特¶
　　　烏孫在山北諸國在山南耳今之喀什噶爾古¶
　　　疏勒地踰山而北即今東布魯特之薩雅克薩¶
<pb:KR2k0039_WYG_099-39a>¶
　　　拉巴哈什諸部落其境亦正相直此可見東布¶
　　　魯特之在漢尚為烏孫地矣又云烏孫夲塞地¶
　　　大月氏西破走塞王塞王南越縣度大月氏居¶
　　　其地後烏孫昆莫破大月氏大月氏西臣大夏¶
　　　而烏孫昆莫居之是月氏未為烏孫所破時實¶
　　　居塞王故地在葱嶺之北也又云烏秅國西有¶
　　　縣度烏秅為今㧞達克山㩀此則縣度山在今¶
　　　葱嶺南㧞達克山西而塞王故地當在㧞達克¶
<pb:KR2k0039_WYG_099-39b>¶
　　　山東北也塞王南越縣度之後地屬月氏月氏¶
　　　西臣大夏之後地屬烏孫今東布魯特諸部正¶
　　　當葱嶺之北㧞達克山東北是即昆莫當時西¶
　　　走月氏之地為烏孫西鄙無疑漢書又稱烏孫¶
　　　不田作種樹隨畜逐水草與匈奴同俗今東布¶
　　　魯特諸部無城郭逐水草與迤東之準噶爾同¶
　　　俗是固烏孫之舊也過此以西則為霍罕安集¶
　　　延瑪爾噶朗諸城是皆土著有城郭為漢大宛¶
<pb:KR2k0039_WYG_099-40a>¶
　　　地葢漢時烏孫西與大宛接壤而大宛與烏孫¶
　　　異俗史記稱其土著耕田有城郭宮室者是也¶
　　　又按北史波路國在阿鈎羌西北而阿鈎羌國¶
　　　在莎車西南西有縣度山以漢書烏秅國西有¶
　　　縣度之文証之則阿鈎羌國當與今㧞達克山¶
　　　連壤魏時波路在阿鈎羌西北今布魯特在㧞¶
　　　達克山西北形勢相合而波路之與布魯音亦¶
　　　相同外藩字無正音稱名類由口授積乆沿訛¶
<pb:KR2k0039_WYG_099-40b>¶
　　　猶得與初稱近似者葢徃徃而有矣¶
　西布魯特¶
　　西布魯特在喀什噶爾西北三百里道由鄂什踰¶
　　葱嶺而至與東布魯特相望部落凡十有五其最¶
　　著者四曰額徳格訥鄂拓克曰䝉科爾多爾鄂拓¶
　　克頭目阿濟比兼轄之戸七百有竒曰齊里克鄂¶
　　拓克頭目由瑪特户二百有竒曰巴斯子鄂拓克¶
　　頭目噶爾住戸千三百有竒部落雖分而駐牧同¶
<pb:KR2k0039_WYG_099-41a>¶
　　地東南扼葱嶺西迄於布哈爾諸部落共二十萬¶
　　人逐水草事㳺牧漢休循捐毒故地也乆思内附¶
　　以準噶爾阻未得通乾隆二十四年將軍兆惠既¶
　　定喀什噶爾追捕餘孽道經諸部遮道籲請内附¶
　　乃遣二等侍衛達克塔納等徃撫阿濟比奉將軍¶
　　書曰額徳格訥布魯特小臣阿濟比恭祝¶
大皇帝萬萬夀恭呈如天普覆廣大無外富有四海¶
乾隆大皇帝欽命將軍之前今將軍自喀什噶爾傳諭¶
<pb:KR2k0039_WYG_099-41b>¶
　　我部頒給印文謹已奉到不勝踴躍適慰心想當¶
　　率諸部自布哈爾迤東二十萬人衆皆作臣僕兆¶
　　惠嘉其誠表於¶
　朝¶
詔受之由是十五部落皆内附諸頭目以未出痘不敢¶
　　入中國乃遣由瑪特之兄名呼達里者朝¶
　京師¶
覲於盤山靜寄山荘¶
<pb:KR2k0039_WYG_099-42a>¶
賜宴與觀南苑大閱及燈火二十五年正月額徳格訥¶
　　阿濟比遣使錫喇噶斯等來朝¶
賜宴八月遣侍衛索諾木等徃¶
賜勅郊迎祗受如禮二十七年額徳格訥阿濟比所屬¶
　　鄂斯諸處為霍罕額爾德尼侵㩀今註守新疆尚¶
　　書永貴等遣諭額爾德尼還所侵地其地北極髙¶
　　四十度一分至三十分距京師偏西四十三度三¶
　　十一分至四十六度三十分二十八年其别部阿¶
<pb:KR2k0039_WYG_099-42b>¶
　　瓦勒比願以其部供内地㳺牧并悉心經理牧羣¶
　　事宜¶
帝嘉之¶
賜四品頂帯¶
　　︹漢書西域傳︺休循國王治鳥飛谷在葱嶺西去長¶
　　安萬二百一十里東至都䕶治所三千一百二十¶
　　一里至捐毒衍敦谷二百六十里西北至大宛國¶
　　九百二十里西至大月氏千六百一十里民俗衣¶
<pb:KR2k0039_WYG_099-43a>¶
　　服類烏孫因畜隨水草捐毒國王治衍敦谷去長¶
　　安九千八百六十里東至都䕶治所二千八百六¶
　　十一里至疏勒南與葱嶺屬西上葱嶺則休循也¶
　　西北至大宛千三十里北與烏孫接衣服類烏孫¶
　　隨水草依葱嶺¶
　　　按漢書休循捐毒皆在葱嶺外二國相屬附葱¶
　　　嶺而居今喀什噶爾西鄂什一帯連屬葱嶺休¶
　　　循捐毒當在其西北麓班師所謂西上葱嶺者¶
<pb:KR2k0039_WYG_099-43b>¶
　　　由鄂什口西出葱嶺也今西布魯特之䝉科爾¶
　　　多爾諸部落道由鄂什出葱嶺則諸部正當其¶
　　　麓應即休循捐毒故地且在安集延霍罕有城¶
　　　郭諸國之東南正班史所謂西北至大宛國也¶
　　　又烏孫西逐月氏而據其地休循捐毒境界毗¶
　　　連捐毒南直疏勒北與烏孫據有月氏之境相¶
　　　屬故風俗衣服類烏孫以月氏之先夲塞王地¶
　　　也以一方形勢考之北則烏孫據有月氏之地¶
<pb:KR2k0039_WYG_099-44a>¶
　　　南則捐毒捐毒以西則休循大宛則當二國之¶
　　　西北而東與烏孫據有月氏之地接以今之東¶
　　　布魯特當古烏孫據有月氏之地今之西布魯¶
　　　特當古休循捐毒二國地在今則為無城郭之¶
　　　部落遺墟故俗大略可見又休循去都䕶治所¶
　　　三千一百二十一里捐毒去都䕶治所二千八¶
　　　百六十一里相距不及三百里以兩國戸口考¶
　　　之大小相等其地實不過六百里以今布魯特¶
<pb:KR2k0039_WYG_099-44b>¶
　　　之䝉科爾多爾齊里克巴斯諸諸部落核之殆¶
　　　不啻兼有兩國之地矣¶
　霍罕¶
　　霍罕在鄂什西北七百八十里喀什噶爾西北八¶
　　百八十里東與布魯特部落錯處其東為瑪爾噶¶
　　朗又東為安集延東北為那木干皆有城郭四城¶
　　地當平陸南控葱嶺北濵那林河河流從東布魯¶
　　特境西行過安集延城北又西過瑪爾噶朗城北¶
<pb:KR2k0039_WYG_099-45a>¶
　　　又西過那木干城北又西過霍罕城南又西北行¶
　　　過賽瑪爾堪城北又東南入於達里岡阿鄂謨南¶
　　　北山泉支流會合襟帯諸城之間土膏沃衍氣候¶
　　　和煦人民殷庻畜牧饒富其人亦布魯特種奉回¶
　　　教習帕爾西語則皆古之大宛國也諸城皆有伯¶
　　　克而霍罕城伯克額爾德尼為之長衆咸聽命乾¶
　　　隆二十四年將軍兆惠追捕霍集占同侍衞達克¶
　　　塔納等撫定布魯特諸部遂至其地額爾德尼伯¶
<pb:KR2k0039_WYG_099-45b>¶
　　　克遣都官伯克迎至城内日饋特羊爪果酒米又¶
　　　氊毺馬匹諸物感慕悅服偹極誠敬使旋乃遣頭¶
　　　目托克托瑪哈墨苐等謁軍門賫奉額爾德尼等¶
　　　恭進¶
　皇上表文併上將軍書曰額爾徳尼伯克等請¶
　大皇帝欽差統兵至威至勇將軍等安仰頼¶
上天之德¶
　大皇帝洪福我等羣生亦䕶安業聞將軍至葉爾羌喀¶
<pb:KR2k0039_WYG_099-46a>¶
　　什噶爾後布魯特哈薩克等衆部落俱傳檄安定¶
　　而我部檄書未至日夜以冀幸侍衞賫將軍書來¶
　　我等得為¶
大皇帝臣僕永受康寜不勝感悅於是四城咸内附二¶
　　十五年正月遣安集延伯克托克托瑪哈墨苐來¶
　　朝(詳安集/延條)九月額爾徳尼遣使貢馬二十七年貢¶
　　白鷹二十八年額爾德尼遵駐守新疆尚書永貴¶
　　等檄還所侵布魯特地二十九年¶
<pb:KR2k0039_WYG_099-46b>¶
賜勅訓諭額爾德尼并免通信喀什噶爾伊沙噶伯克¶
　　阿伯都喇伊木罪是年貢白海青三十五年額爾¶
　　徳尼卒姪納禄博圗襲為伯克遣使來朝貢龍泉¶
　　盤子其地北極髙四十一度二十三分距京師偏¶
　　西四十五度五十六分¶
御製白鷹歌¶
　霍罕額爾德尼伯克所進歌以紀事(壬午/)¶
受將軍檄遮賊魁設䍙未入慚雉媒(逆酋霍集占兄弟/窮竄至㧞達克山)¶
<pb:KR2k0039_WYG_099-47a>¶
(獻馘而安集延霍罕諸回部一奉軍門劄並請/設計誘擒雖逆酋未及取道而先後悃忱偹著)捧首以¶
降心無乖方物屢獻表賔徠每教厚徃而薄來九經正¶
義誠昭哉白鷹今復致鷙材雪毛金脚刷羽皚下鞲目¶
不留狼豺鶻師赤飬皆旗回(回人飬鷹鷂者謂之鶻/師赤居之京師隸八旗)蒲¶
萄餵肉那可儕開門揖盗謀非佳博觀今古益凛懐作¶
歌匪詡荒遐開¶
御製白海青歌(有序/甲申)¶
　霍罕汗額爾德尼嚮風欵塞獻白海青一重數譯而¶
<pb:KR2k0039_WYG_099-47b>¶
　達京師所謂積雪全映飛花碎㸃信鷙鳥之竒特者¶
　也金元以來賦海青者率目為海東之産故有扶餘¶
　東溟之詠今林丞所掌金眸玉爪廻異凡材者葢習¶
　見習聞兹霍罕地在玉門萬里外於古為大荒以西¶
　順秋氣而應瑶光其精明俊竦為金方之英固宜既¶
　命郎世寜繪圖狀其神貎更賦七言長句以紀其實¶
　匪若天馬興歌極鋪張誇詡之為亦如旅獒底貢深¶
　持盈慎德之思耳¶
<pb:KR2k0039_WYG_099-48a>¶
海東翻飛下海西(海青夲名/海東青)變青為白斯更竒東木西¶
金五行配各從其色非人為霍罕部在天山右其汗名¶
額爾德尼攄誠通貢致方物韝來鷙鳥隨譯鞮黄睛玉¶
爪氣雋逸素翹皓羽光陸離籠育林監昭逺服為之造¶
屋誠無稽(見元/史)豪騰雄擊都弗藉純精明㓗覃宜題瑞¶
圖越裳漫比擬冩形傳實寜可遺冩形傳實寜可遺乆¶
安永奠殷吾思¶
御製詠龍泉盤子(有序/庚寅)¶
<pb:KR2k0039_WYG_099-48b>¶
　向侍衞自吐魯蕃廻者曽携一盤至亦既有詩紀事¶
　此盤乃霍罕所貢霍罕安集延部類相近而霍罕為¶
　之長舊伯克額爾德尼今其姪納博圖襲為伯克¶
　其地葢逺於吐魯番數倍使使者貢萬夀並告新用¶
　事因成是什録實¶
古宋龍泉世頗稀云何外域尚或有吐魯番器昔訝看¶
霍罕包貢今復走不寳厚徃致頻來所嘉彼亦知獻夀¶
質厚色葱弗茅蔑(出遵生八牋磁器開/路曰蔑少損曰茅)定窑之下斯掄¶
<pb:KR2k0039_WYG_099-49a>¶
首趙家幅員未逮彼彼何以得故難剖長言紀實非玩¶
物更厪深意慎所守¶
　　︹史記大宛傳︺大宛在匈奴西南在漢正西去漢可¶
　　萬里其俗土著耕田有城郭屋室其屬邑大小七¶
　　十餘城其北則康居西則大月氏西南則大夏東¶
　　北則烏孫東則扞冞于窴¶
　　︹漢書西域傳︺大宛國王治貴山城去長安萬二千¶
　　五百五十里東至都䕶治所四千三十一里北至¶
<pb:KR2k0039_WYG_099-49b>¶
　　康居卑闐城千五百一十里西南至大月氏六百¶
　　九十里北與康居南與大月氏接宛别邑七十餘¶
　　城多善馬張騫始為武帝言之上遣使者持千金¶
　　及金馬以請宛善馬宛王不肯與漢使妄言宛遂¶
　　攻殺漢使於是天子遣貳師將軍李廣利伐宛宛¶
　　人斬其王母寡首獻馬三千匹漢軍乃還¶
　　︹晉書西戎傳︺大宛去洛陽萬三千三百五十里南¶
　　至大月氏北接康居大小七十餘城太康六年武¶
<pb:KR2k0039_WYG_099-50a>¶
　　帝遣使楊顥拜其王藍庾為大宛王藍庾卒其子¶
　　摩之立遣使貢汗血馬¶
　　︹魏書西域傳︺洛那國故大宛國也都貴山城在疏¶
　　勒西北去代萬四千四百五十里太和三年遣使¶
　　獻汗血馬自此每使朝貢¶
　　︹唐書西域傳︺寜逺者夲㧞汗那或曰鏺汗元魏時¶
　　謂破洛那去京師八千里居西鞬城在真珠河之¶
　　北有大城六小城百貞觀中王契苾為西突厥瞰¶
<pb:KR2k0039_WYG_099-50b>¶
　　莫賀咄所殺阿瑟那䑕匿奪其城䑕匿死子遏波¶
　　之立契苾兄子阿了參為王治呼悶城遏波之治¶
　　渇塞城顯慶初遏波之遣使朝貢三年以渇塞城¶
　　為休循州都督府授阿參了刺史自是嵗朝貢天¶
　　寳三載改其國號寜逺¶
　　　按漢書稱自車師前王廷隨北山波河西行至¶
　　　疏勒為北道西踰葱嶺則出大宛康居奄蔡今¶
　　　喀什噶爾為古疏勒其踰葱嶺必經鄂什是即¶
<pb:KR2k0039_WYG_099-51a>¶
　　　古自疏勒西踰葱嶺出大宛之北道也漢書休¶
　　　循在葱嶺西捐毒與葱嶺屬二國附葱嶺而居¶
　　　西北皆當大宛而捐毒稍東其北尚與烏孫接¶
　　　則是鄂什出葱嶺之道計之葱嶺西北為休循¶
　　　休循西北為大宛也休循捐毒為今布魯特(說/見)¶
　　　(前/條)由是西北為安集延瑪爾噶朗霍罕那木干¶
　　　塔什罕皆有城郭土著與史記大宛土著有城¶
　　　郭之說合則大古宛地當即今安集延諸城無¶
<pb:KR2k0039_WYG_099-51b>¶
　　　疑元魏以洛那國為古大宛云在疏勒西北方¶
　　　位非誣唐之㧞汗那即魏破洛那而更名寜逺¶
　　　者應即漢大宛故地東界西突厥南接葱嶺是¶
　　　以其王契苾為西突厥所殺而以渇塞城為休¶
　　　循州者境當葱嶺北原夲漢休循國地是今安¶
　　　集延諸城在漢為大宛在唐為寜逺也¶
御製詩䟦云史記言大宛為城郭之國則正今之回部¶
　非哈薩克也臣等紬繹¶
<pb:KR2k0039_WYG_099-52a>¶
聖訓考證方隅如今之葉爾羌一帯回部附近葱嶺雖¶
　　　與漢時大宛相去不逺尚在葱嶺之内其在葱¶
　　　嶺外者為今霍罕安集延諸城亦奉回教參互¶
　　　史書審證方位其為大宛故壤無疑¶
　安集延¶
　　安集延在霍罕東三百八十里東南去鄂什四百¶
　　里去喀什噶爾五百里西北為那木干西為瑪爾¶
　　噶朗北濵那林河南接葱嶺乾隆二十四年奉將¶
<pb:KR2k0039_WYG_099-52b>¶
　　軍檄諭令協擒霍集占既内附專使籲請入¶
覲二十五年正月其城伯克托克托瑪哈墨第等朝¶
　京師¶
賜宴瀛䑓其地北極髙四十一度二十八分距京師偏¶
　　西四十四度三十五分¶
御製瀛䑓賜宴安集延來使即席得句(庚辰/)¶
奉檄猶慚力未宣(安集延奉將軍遣侍衞檄諭即欲協/擒霍集占兄弟以逆賊未至彼境即)¶
(専使籲/請入覲)右旋書捧使來專閉關難學漢光武謁陛何期¶
<pb:KR2k0039_WYG_099-53a>¶
安集延西宛都稱到天上南蘭羣喜沐恩先(時㧞逺山/使尚未到)¶
仰流嘉彼明於順三接應申錫賚駢¶
御製安集延匕首(癸未/)¶
持短入長不踰尺應速用近兩刄窄水晶為靶月芽直¶
筠沖插腰豫戒廹感我厚澤貢弗惜徒觀羙理霜雪色¶
纒綿經冗金錯餙漆龍文鞘偃蹇奕自來非擬鄧遵得¶
錦袄襓更檀匣襲用昭絶域兵戈釋¶
　瑪爾噶朗¶
<pb:KR2k0039_WYG_099-53b>¶
　　瑪爾噶朗在安集延西百八十里北濱那林河東¶
　　與安集延接南拱葱嶺西有河出葱嶺北山北行¶
　　入那林河乾隆二十四年侍衞達克塔納徃撫其¶
　　城伊拉斯呼里拜伯克以其屬内附其地北極髙¶
　　四十一度二十四分距京師偏西四十五度十分¶
　那木干¶
　　那木干在瑪爾噶朗城西北八十里霍罕城東北¶
　　八十里南濱那林河東西有水出北山南流入那¶
<pb:KR2k0039_WYG_099-54a>¶
　　林河東北與布魯特雜處乾隆二十四年與霍罕¶
　　安集延同時内附其地北極髙四十一度三十八¶
　　分距京師偏西四十五度四十分東五十里踰河¶
　　為塔爾罕¶
　　　按霍罕安集延瑪爾噶朗那木干諸部跨那林¶
　　　河之南北列城四五應即漢大宛别邑七十餘¶
　　　城唐寜逺大城六小城百之故地說並見前霍¶
　　　罕條又按唐時寜逺即破洛那其西南境别有¶
<pb:KR2k0039_WYG_099-54b>¶
　　　曹史康米諸國即康居五小王支庻為匈奴突¶
　　　厥所請西南依葱嶺者亦應在今安集延諸城¶
　　　以西其詳備見北魏隋唐諸史爰摭録故實而¶
　　　繫以論說焉¶
　　︹北史西域傳︺康國者康居之後也遷徙無常不恒¶
　　故地自漢以來相承不絶其王本姓温月氏人也¶
　　舊居祁連山北昭武城因被匈奴所破西踰葱嶺¶
　　遂有國枝庻各分王故康國左右諸國並以昭武¶
<pb:KR2k0039_WYG_099-55a>¶
　　為姓示不忘夲也王字世夫畢其妻突厥達度可¶
　　汗女也都於薩寳水阿禄迪城名為強國西域諸¶
　　國多歸之大業中始遣使貢方物　米國都那宻¶
　　水西舊康居之地無王其城主姓昭武康國王之¶
　　支庻字閉拙都城方二里西北去蘇對沙那國五¶
　　百里西南去史國二百里東去𤓰州六千四百里¶
　　大業中頻貢方物　史國都獨莫水南舊康居之¶
　　地也其王姓昭武字狄遮亦康國之支庻也都城¶
<pb:KR2k0039_WYG_099-55b>¶
　　方二里北去康國二百四十里南去吐火羅二百¶
　　里西去那色波國二百里北去米國二百里東北¶
　　去米國二百里東去𤓰州六千五百里大業中遣¶
　　使貢方物　曹國都那宻水南數里舊是康居之¶
　　地也國無主康國王令子烏建領之都城方三里¶
　　東南去康國百里西去何國百五十里東去𤓰州¶
　　六千六百里大業中遣使貢方物　何國都那林¶
　　水南數里舊是康居地也其王姓昭武亦康國王¶
<pb:KR2k0039_WYG_099-56a>¶
　　之族類都城方二里東去曹國百五十里西去小¶
　　女國三百里東去𤓰州六千七百五十里大業中¶
　　遣貢貢方物(魏書隋書載康米史/曹何諸國與北史同)¶
　　︹唐書西域傳︺康者一曰薩末鞬亦曰颯株建元魏¶
　　所謂悉萬斤者其南跨史百五十里西北距西曹¶
　　百餘里東南屬米百里北中曹五十里在那宻水¶
　　南大城三十小堡三百君姓温本月氏人始居祁¶
　　連北昭武城為突厥所破稍南依葱嶺即有其地¶
<pb:KR2k0039_WYG_099-56b>¶
　　枝庻分王曰安曰曹曰石曰米曰何曰火尋曰戊¶
　　地曰史世謂九姓皆氏昭武隋時其王屈木支娶¶
　　西突厥女遂臣突厥武德十年始遣使來獻髙宗¶
　　永徽時以其地為康居都督府東曹或曰率都¶
　　沙那蘇對沙那刼布咀那蘇都識匿凡四名居波悉¶
　　山之隂漢貳師城地也東北距俱戰提二百里北¶
　　至石西至康東北寜逺皆四百里許南至吐火羅¶
　　五百里有野义城武徳中與康同遣使入朝西曹¶
<pb:KR2k0039_WYG_099-57a>¶
　　者隋時曹也南接史及波覧治瑟底痕城武徳中¶
　　入朝天寳元年獻方物中曹者居西曹東康之北¶
　　王治迦底真城米或曰彌末曰彌秣賀北百里距¶
　　康其君治鉢息德城永徽時為大食所破顯慶三¶
　　年以其地為南謐州朝貢不絶何或曰屈霜你迦¶
　　曰貴霜匿即康居小王附墨城故地史或曰佉沙¶
　　曰羯霜那居獨莫水南康居小王蘇薤城故地西¶
　　百五十里距那色波北二百里屬米南四百里吐¶
<pb:KR2k0039_WYG_099-57b>¶
　　火羅也¶
　　　按唐書吐火羅居葱嶺西烏滸水之南古大夏¶
　　　地那色波亦曰小史居吐火羅故地東扼葱嶺¶
　　　而於史國則稱其西距那色波南接吐火羅北¶
　　　史亦云史國南去吐火羅五百里是史國在葱¶
　　　嶺西北也北史米國西南去史國二百里史國¶
　　　北去米國二百里東北去米國二百里唐書史¶
　　　北二百里屬米是米為史直北偏東二百里國¶
<pb:KR2k0039_WYG_099-58a>¶
　　　在葱嶺北也唐書康國南距史百五十里東南¶
　　　距米百里是康為史直北米西北百餘里國在¶
　　　葱嶺西北也唐書東曹即蘇對沙那西至康是¶
　　　東曹在康國之東而云南去吐火羅五百里亦¶
　　　應在葱嶺西北以北史米國西南去史國二百¶
　　　里西北去蘓對沙那五百里之文証之則東曹¶
　　　固在史國之北是以南去吐火羅與史國同也¶
　　　東曹之西為中曹南接康中曹之西為西曹南¶
<pb:KR2k0039_WYG_099-58b>¶
　　　接史而康之南境亦接史是史國東西之境較¶
　　　長唐書東曹西至康北史曹國東南至康一專¶
　　　就東曹而言一兼中東西三曹國而言故其文¶
　　　不同北史稱何國東去曹國百五十里是何國¶
　　　又居諸國之西也總計史米曹康何五國南北¶
　　　約四百里東西六百餘里在葱嶺直北迤西境¶
　　　上以今形勢揆之當為霍罕安集延諸城西南¶
　　　五百餘里内地安集延諸城為唐之寜逺說見¶
<pb:KR2k0039_WYG_099-59a>¶
　　　前條由是西南行得曹米諸國即唐書所謂東¶
　　　曹東北四百里至寜逺者也九姓昭武為匈奴¶
　　　突厥所破稍西南行依葱嶺者如此既遷之後¶
　　　在漢大宛西南依葱嶺未遷之前在漢大宛西¶
　　　北傍祁連舊屬康居五小王地漢書所謂大宛¶
　　　西北與康居接北道西踰葱嶺則出大宛康居¶
　　　者於此可見唐書稱東曹為漢貳師城猶在大¶
　　　宛境内又云西曹者隋時曹也隋書曹國舊康¶
<pb:KR2k0039_WYG_099-59b>¶
　　　居之地是則唐之東曹西曹實漢之大宛康居¶
　　　交界處益灼然矣¶
　塔什罕¶
　　塔什罕東北與右部哈薩克接東與布魯特接東¶
　　南與那木干接距喀什噶爾城一千三百里漢大¶
　　宛康居交界處唐則石國地也地居平原有城以¶
　　三和卓分轄回衆曰莫爾多薩木什曰沙達曰吐¶
　　爾占向為右部哈薩克羈屬嵗供差役莫爾多薩¶
<pb:KR2k0039_WYG_099-60a>¶
　　木什者哈薩克所置和卓也為吐爾占所逐哈薩¶
　　克以兵問罪於吐爾占乆而不觧乾隆二十三年¶
　　參贊大臣富德追擒哈薩克錫拉至其地遣䝉固¶
　　爾岱赫善等徃撫塔什罕回衆及右部哈薩克次¶
　　軍於莾格特城外以待之䝉固爾岱赫善既諭哈¶
　　薩克降復憫回衆之受兵也將平之召吐爾占未¶
　　至索諸野方與哈薩克戰於河上因諭以睦鄰守¶
　　土之道並宣示¶
<pb:KR2k0039_WYG_099-60b>¶
聖主威福乃大感悟與哈薩克釋爭相睦如初遂遣其¶
　　屬莫呢雅斯奉表降¶
詔受之其文曰臣莫爾多薩木什跪奏¶
大仁至聖普冐羣生大皇帝恭惟¶
天使惠臨臣土臣不勝懽躍奉承¶
諭㫖若開䝉瞽蠢兹邉末敢備外藩罔或有二心所有¶
　　準孽額什木札布謹獻闕下外臣草莾冀隨星軺¶
　　仰瞻¶
<pb:KR2k0039_WYG_099-61a>¶
聖容躬服¶
彛訓回歸㳺牧宣示臣屬永永無極誠忻誠慶九月莫¶
　　呢雅斯來朝¶
賜宴盤山靜寄山荘與觀南苑大閱及燈火額什木札¶
　　布阿睦爾撒納兄子也從賊亡走為塔什罕所得¶
　　至是獻之其地北極髙三十度五分距京師偏西¶
　　四十七度三十三分由塔什罕西南行七百里外¶
　　踰錫爾河又踰那林河為賽瑪爾堪城又西南為¶
<pb:KR2k0039_WYG_099-61b>¶
　　哈拉克則城又西為烏爾根齊城又西臨達里岡¶
　　阿鄂謨西境盡矣¶
　　︹明史西域傳︺塔失罕(舊作逹失/干今改正)西去賽瑪爾堪(舊/作)¶
　　(撒馬兒罕/今改正)七百餘里城居平原周二里外多園林¶
　　饒果木土宜五榖民居稠宻¶
　　　按北魏以降康居五王分為九姓後稍西南遷¶
　　　居漢大宛西南即北史所謂舊居祁連山北昭¶
　　　武城因被匈奴所破西踰葱嶺唐書所謂始居¶
<pb:KR2k0039_WYG_099-62a>¶
　　　祁連北昭武城為突厥所破南依葱嶺者也今¶
　　　塔什罕城在古康居大宛之間當葱嶺直北四¶
　　　百里外必古所謂昭武城者去此不逺是以南¶
　　　遷則依葱嶺西遷則踰葱嶺也眀代去今差近¶
　　　達失干即塔什罕其名不昜所謂西去賽瑪爾¶
　　　堪七百餘里者即今自塔什罕西南行踰鍚爾¶
　　　那林兩河而至之賽瑪爾堪城也¶
　¶
<pb:KR2k0039_WYG_099-62b>¶
　¶
　¶
　¶
　¶
　¶
　¶
　¶
欽定皇輿西域圖志卷四十五¶
